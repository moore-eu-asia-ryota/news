title,content,post_date,url,source
Online výuka bez kompromisů. Online Střední škola Spektrum potvrdila svou kvalitu maturitními výsledky ​,"Online výuka bez kompromisů. Online Střední škola Spektrum potvrdila svou kvalitu maturitními výsledky ​

30 června 2025

Zatímco většina studentů se na maturitu připravuje v lavicích, maturanti Střední školy Spektrum zvládli zkoušku dospělosti zcela bez prezenční výuky. A výsledky? Ty znovu potvrzují, že online vzdělávání není jen kompromis, ale plnohodnotná a úspěšná cesta ke středoškolskému vzdělání.

Digitální Střední škola Spektrum, která působí v Mladé Boleslavi a umožňuje ryze online formu studia studentům z celé republiky, má za sebou další úspěšný maturitní ročník. V květnu 2025 zde proběhly písemné i ústní maturitní zkoušky z českého jazyka, cizích jazyků i odborných předmětů. Ve státní části maturitní zkoušky se například studenti oboru Obchodní akademie umístili na 20. místě ze 103 škol Středočeského kraje v českém jazyce, a ještě lépe si vedli v angličtině, kde obsadili 11. místo ze 101 škol.

Pozadu nezůstaly ani nástavbové obory Podnikání a Sociální činnost – studenti zde dosáhli 100% úspěšnosti v německém jazyce, a dokonce byli jedinými v kraji, kdo maturoval také z ruštiny. To vše potvrzuje dlouhodobý trend: kvalita online výuky v podání Střední školy Spektrum drží krok s klasickým prezenčním vzděláváním – a v některých ohledech jej dokonce předčí.

„Jsme nesmírně hrdí na výsledky našich studentů. Mnozí z nich zvládají kromě studia i náročnou práci, vrcholový sport nebo péči o děti. O to cennější jsou jejich úspěchy u maturit. Ukazují, že když má člověk motivaci a oporu, zvládne cokoliv – i bez každodenní docházky do školy,“

říká Ilona Pilařová, jednatelka školy.

Škola, která se přizpůsobí studentovi

Střední škola Spektrum nabízí výhradně online formu studia, a to už od roku 2015 – tedy dávno předtím, než se digitální výuka stala běžnou kvůli pandemii. Díky flexibilnímu systému si studenti mohou přizpůsobit tempo učení svému režimu. Online výuka probíhá třikrát týdně, zbytek studia je založen na samostatné přípravě s podporou učitelů a tutora. Do školy se dochází pouze jednou za pololetí na zkoušky.

„Naši studenti nejsou anonymní čísla v systému. S každým z nich pracujeme individuálně, známe jejich příběhy, motivace i překážky, které musí překonávat. To, že jim při tom dokážeme zprostředkovat kvalitní vzdělání, potvrzují právě i výsledky maturit,“

vysvětluje Ilona Pilařová.

Takový model je ideální nejen pro pracující dospělé, ale i pro rodiče na mateřské, profesionální sportovce, osoby se zdravotním omezením nebo pro všechny, kdo hledají alternativu ke klasickému režimu. Právě důraz na flexibilitu a individuální přístup je stále častěji vnímán jako klíčový i na evropské úrovni – Akční plán digitálního vzdělávání EU 2021–2027

[1]

podporuje rozvoj personalizované, inkluzivní a dostupné výuky, která reflektuje rozdílné životní situace i tempo učení. Evropské instituce navíc otevřeně prosazují hybridní a distanční modely jako legitimní součást vzdělávacího systému. Střední škola Spektrum je tak v tomto směru o několik let napřed – a výsledky jejích studentů ukazují, že nejde o experiment, ale o funkční cestu budoucnosti.

Škola zároveň připravuje další novinky – od září spouští modulární výukový systém, který studentům umožní větší míru volby a přiblíží výuku univerzitnímu prostředí. Vedení také plánuje otevření nových poboček pro snadnější konání zkoušek v různých částech republiky.

„Naše střední škola chce být školou pro život. Takovou, která se přizpůsobí realitě dnešního světa – a zároveň poskytne silný základ do budoucnosti. Výsledky našich studentů u maturit jsou jasným důkazem, že to jde i online, bez kompromisů,“

uvádí Radovan Hauk, partner skupiny Moore Czech Republic, do které Střední škola Spektrum patří.

[1]

https://education.ec.europa.eu/focus-topics/digital-education/action-plan",2025-06-30,https://www.moore-czech.cz/tiskove-zpravy/cerven-2025/online-stredni-skola,Moore Czech s.r.o.
"Vysoké nároky, celoživotní vzdělávání i zapojení AI. Podoba moderního účetnictví se prudce mění","Vysoké nároky, celoživotní vzdělávání i zapojení AI. Podoba moderního účetnictví se prudce mění

11 června 2025

Před 30 lety zažil outsourcing účetních služeb porevoluční boom. Nyní ale toto odvětví prochází řadou změn i výzev, které souvisí především s nástupem umělé inteligence a příchodem mladé generace na trh. Rutinní práce je nahrazována stéle sofistikovanějšími systémy, na které si starší generace musí zvykat, a role účetních se stále více rozšiřuje směrem k analýze dat či strategickému i daňovému poradenství.

S postupující digitalizací a nástupem AI prochází moderní účetnictví transformací. Rutinní úkoly jsou stále častěji nahrazovány moderními technologiemi, které se stávají nedomyslitelnou součástí profese. Kromě toho dochází na trhu také k přirozené generační výměně – zakladatelé porevolučních firem účetního outsourcingu odchází po více než třech desítkách let do důchodu a řeší tak otázku dalšího směřování svých společností. Některé firmy nacházejí pokračovatele v rámci rodiny, jiné hledají nové investory nebo se spojují s většími hráči. Na trhu tak probíhá postupná konsolidace, při níž vznikají silnější a stabilnější celky schopné nabídnout klientům komplexní a moderní služby.

Neatraktivní byrokracie

Navzdory modernizaci ale zájem o profesi upadá.

„Před 15 lety se na praxe hlásili desítky studentů už během studia. V současnosti je to spíše tak, že firmy musí aktivně vyhledávat vhodné absolventy. Praxe při studiu je navíc to, co dnešním absolventům mnohdy chybí – někteří z nich ani neměli v ruce reálný daňový doklad a nedokáží z něj vyčíst základní údaje potřebné pro jeho zaúčtování,“

říká Marcela Hrdá, partnerka poradenské skupiny Moore Czech Republic. Důvodem nižšího zájmu o profesi je podle ní především složitost daňového a účetního systému. Zájemce také odrazují časté legislativní změny a nutnost trvalého profesního vzdělávání.

„Řešením by bylo snížení byrokracie a zjednodušení legislativy,“

míní Marcela Hrdá ze skupiny Moore Czech Republic.

Stále častějším řešením nedostatku uchazečů o pozici se proto stává implementace technologií. Například v Moore Accounting CZ aktivně využívají více účetních, mzdových i daňových softwarových systémů současně, čímž dokáží efektivně obsluhovat různorodou klientelu a pokrýt její specifické potřeby či vazby na systémy jejích mateřských skupin.

Na denní bázi se společnosti osvědčuje například nástroj wflow, který usnadňuje digitalizaci daňových dokladů, zvyšuje efektivitu práce, snižuje chybovost a umožňuje klientům mít data k dispozici kdykoliv a odkudkoliv.

„Práce na dálku, elektronická výměna dat a zabezpečené online portály jsou dnes již běžnou součástí poskytovaných služeb, čímž se posouvá i samotná kultura spolupráce mezi klientem a účetní firmou. Firma díky tomu disponuje vysokou mírou odborné adaptability

–

opírá se nejen o široké spektrum poskytovaných služeb, robustní tým kvalifikovaných specialistů či regionální zastoupení, ale také o zmiňované plně digitalizované procesy, které umožňují vzdálenou spolupráci a práci v různorodých účetních, mzdových a daňových systémech v souladu s preferencemi klienta,“

vysvětluje Michal Markvart, regionální ředitel společnosti Moore Accounting CZ za Prahu.

Outsourcing účetnictví jako výhoda

Změnou prochází i přístup firem k samotnému zajištění účetní agendy. Stále více podniků si uvědomuje, že interní vedení účetnictví přináší řadu skrytých nákladů a rizik a uchylují se proto k externímu řešení. To zajišťuje flexibilitu a škálovatelnost služeb podle aktuálních potřeb klienta, zároveň externí firmy disponují znalostí aktuální legislativy.

„

Profesní účetní kanceláře pravidelně aktualizují své postupy v souladu s nejnovějšími zákony a předpisy, čímž minimalizují riziko chyb nebo sankcí, které mohou vzniknout v důsledku neaktuálního výkladu. Navíc se vám nestane, že vám účetní odjede na dovolenou nebo dá výpověď – firmy mají pokrytou plnou zastupitelnost,”

jmenuje výhody Michal Markvart.

Spolupráce s externí účetní kanceláří tak představuje pro firmy strategický krok směrem k vyšší efektivitě a odbornosti. Na rozdíl od interního týmu, jehož budování vyžaduje roky, poskytuje outsourcing okamžitý přístup k širokému spektru expertů napříč oblastmi účetnictví, daňového poradenství, mezd, práva či dotační problematiky. Klienti tak získávají komplexní servis a jistotu kvalifikovaného přístupu ke každému detailu.

Nahradí stroje profesi účetních?

Přestože automatizace stále častěji přebírá rutinní úkoly, zůstává lidská odbornost v účetnictví nadále nenahraditelná.

„Každá firma má svá specifika, každá transakce své detaily a každý klient jiné potřeby. Účetní profesionál musí umět nejen zpracovat čísla, ale také interpretovat souvislosti, vykládat legislativu, hledat optimální řešení a být schopen odborně vést klienta i v komplikovaných situacích,“

míní Marcela Hrdá.

Účetnictví proto podle ní s největší pravděpodobností čeká hybridní budoucnost. Rutinní úkoly převezmou stále sofistikovanější systémy podporované umělou inteligencí, zatímco role účetních se bude nadále posouvat směrem k analýze dat, strategickému a daňovému poradenství, řízení rizik, controllingovým a reportovacím úkolům a ke komplexní komunikaci s klientem.

„Ti, kdo si osvojí nejen odborné znalosti, ale i moderní nástroje a nové kompetence, budou tvořit páteř odvětví v dalších dekádách. Účetnictví zůstane stabilní a důležitou profesí — jen její podoba a nároky na její vykonavatele se budou dále vyvíjet,“

dodává Marcela Hrdá.",2025-06-11,https://www.moore-czech.cz/tiskove-zpravy/cerven-2025/podoba-moderniho-ucetnictvi,Moore Czech s.r.o.
Digitální škola patří mezi nejlepší v regionu. Umožňuje studium i profesionálním sportovcům,"Digitální škola patří mezi nejlepší v regionu. Umožňuje studium i profesionálním sportovcům

27 května 2025

Napříč republikou je 1 327 středních škol. Málokterá z nich se ale odlišuje tak jako Střední škola Spektrum Mladá Boleslav. Na rozdíl od většiny ostatních totiž nabízí výhradně digitální formu výuky. Díky tomu je studium dostupné i těm, pro které by bylo běžné denní studium složité – například profesionálním sportovcům či pracujícím. Ostatním školám přitom Spektrum dokáže velmi úspěšně konkurovat – podle výsledků maturitních zkoušek z českého jazyka se zařadila mezi nejúspěšnější v regionu.

Podle výsledků srovnávacího přehledu za školní rok 2023/24, který mapuje úspěšnost maturit v jednotlivých regionech, obsadila SŠ Spektrum mezi 17 středními školami na Mladoboleslavsku 6. místo.

„V kontextu čistě distančního vzdělávání považujeme umístění na takto vysoké příčce za potvrzení, že naše forma výuky je moderní plnohodnotnou alternativou ke klasickému prezenčnímu studiu,“

říká Ilona Pilařová, jednatelka školy.

Výuka z domova s individuálním tempem

Digitální model výuky, který škola zavedla už pět let před pandemií covid-19, je postavený na kombinaci samostudia a online výuky. Studenti mají přístup ke všem výukovým materiálům najednou a mohou si organizovat přípravu podle svých možností. Online hodiny probíhají třikrát týdně, zbytek času tvoří samostatná práce. Do školy pak přichází studenti osobně pouze jednou za pololetí na zkoušky.

„Tento systém vyhledávají především studenti, kteří se věnují vrcholovému sportu, pracují nebo z jiných důvodů vyžadují větší flexibilitu. Škola aktivně komunikuje například s trenéry i zaměstnavateli studentů a přizpůsobuje výuku jejich potřebám, žáci jsou v každodenním kontaktu se svým učitelem či tutorem. Zájem roste také mezi lidmi na rodičovské dovolené nebo těmi, kteří se chtějí rekvalifikovat,“

říká Ilona Pilařová.

Výuku podporuje systém Moodle s virtuálními učebnami, od září jej v rámci kariérního poradenství doplní i psychologická platforma Talk2Amy, která dokáže pomocí umělé inteligence analyzovat osobnostní profil studentů a doporučit vhodnou profesní cestu. V pilotním režimu ji už otestovali i všichni pedagogové školy.

Maturita i za rok – legálně a bez zkratek

Vedle standardního studia nabízí škola i alternativní cestu ke vzdělání v rámci projektu „Maturita bez studia“. Ten využívá platnou legislativu, podle které není určena povinná délka studia, ale pouze povinnost prokázat znalosti z požadovaných předmětů. Studenti se připravují samostatně a skládají závěrečné zkoušky, které jsou podmínkou pro připuštění k maturitě.

Právě doplnění maturity je pro žáky školy klíčové.

„Mnoho již pracujících lidí až po čase zjistí, že k tomu, aby se mohli kariérně posunout – ať už například při přechodu do jiné firmy nebo v rámci té stávající, potřebují maturitu,“

vysvětluje Ilona Pilařová.

V současnosti je do tohoto režimu zapojeno přes 160 zájemců. Délka přípravy je individuální – u oborů Podnikání a Sociální činnost nejvýše jeden rok, u Obchodní akademie do dvou let. Model je určen především pro dospělé, kteří si chtějí doplnit vzdělání, například kvůli pracovnímu uplatnění.

Expanze i nový výukový model

Zatímco ve školním roce 2022–2023 na Střední škole Spektrum studovalo 239 žáků, letos je to 340. Počet studentů tak s každým rokem stoupá, v odhadech pro nadcházející školní rok vedení hovoří o čtyřech stovkách studentů. Protože zájem o studium výrazně převyšuje kapacity školy, plánuje vedení otevření nových poboček.

„Máme žáky z celé České republiky a chceme jim usnadnit dojíždění ke zkouškám. Od září navíc plánujeme spuštění modulárního systému výuky inspirovaného vysokoškolským prostředím. Studenti si budou moci vybírat z jednotlivých výukových modulů a sestavit si vlastní vzdělávací cestu podle zaměření nebo profesních cílů,“

dodává Ilona Pilařová.",2025-05-27,https://www.moore-czech.cz/tiskove-zpravy/kveten-2025/digitalni-skola-patri-mezi-nejlepsi-v-regionu,Moore Czech s.r.o.
Energetika stále čelí řadě nejistot. Přechod na obnovitelné zdroje brzdí poplatky i infrastruktura,"Energetika stále čelí řadě nejistot. Přechod na obnovitelné zdroje brzdí poplatky i infrastruktura

16 dubna 2025

Přestože je přechod od fosilních paliv k čistým zdrojům energie v Evropě jednou z klíčových strategií boje proti klimatickým změnám i energetické závislosti, český energetický sektor se stále potýká s řadou strukturálních a regulatorních překážek. Vedle potřeby masivních investic a nedostatečné infrastruktury bude zásadní výzvou také tlak na proměnu cenové struktury elektřiny. Ta totiž v současnosti není nastavena pro potřeby decentralizované výroby z obnovitelných zdrojů. Česká republika se přitom Evropské unii zavázala k plánu Fit for 55.

Evropská komise stanovila ambiciózní cíle pro rok 2030 v oblasti dekarbonizace, rozvoje obnovitelných zdrojů a zvyšování energetické účinnosti. Podle balíčku opatření Fit for 55 by měly státy snížit emise skleníkových plynů alespoň o 55 % oproti výchozímu roku 1990, současně by měly zvýšit podíl obnovitelných zdrojů na konečné spotřebě energie, a to na přibližně 30 %.

K plánu se zavázalo i Česko, naplnit cíle se mu ale zřejmě nepodaří.

„Je málo pravděpodobné, že by se nám závazek podařilo splnit. Odhaduji, že se u nás v roce 2030 bude pokles emisí pohybovat někde kolem úrovně 45 %, zatímco podíl OZE na konečné spotřebě bude atakovat hodnotu 25 %. Více než dosažení limitů je ale z mého pohledu důležité, aby postupná evoluce energetického trhu směřovala k poklesu emisí, avšak při ekonomickém růstu,“

říká Tomáš Křapáček, senior manager z Moore Advisory CZ.

Český energetický mix: pokrok i přetrvávající závislost

Podíl fosilních paliv a obnovitelných zdrojů na výrobě energie se v Česku za poslední roky významně proměnil. Od roku 1990 Češi snížili spotřebu pevných fosilních paliv z 63 % na 33 %, současně zvýšili podíl obnovitelných zdrojů a jaderné energie, a to o 12 %. Energetický mix se tak významně mění ve prospěch obnovitelných zdrojů. Přesto je u nás podíl uhlí na výrobě elektřiny stále zhruba trojnásobný oproti průměru EU.

Obnovitelné zdroje se pak velmi často omezují jen na fotovoltaiku.

„Fotovoltaika u nás bezesporu zažívá největší boom. Zatímco v roce 2021 byla v Česku instalovaná kapacita kolem 2 200 MWp, do konce roku 2025 by měla přesáhnout hranici 5 000 MWp. Bez rozvinuté infrastruktury pro akumulaci ale představuje značnou zátěž pro stabilitu sítě. Energetický systém proto potřebuje diverzifikaci i ve výrobních technologiích,“

vysvětluje Tomáš Křapáček.

Příkladem, jak využít klimatické a geografické podmínky ve svůj prospěch, může být Norsko. Díky vysokým horám a značnému množství vodních toků získává více než 90 % elektřiny z vodních elektráren. Vyšší rychlost větru zase využívá Nizozemsko, Portugalsko a Spojené království. Česko pak má z geografického hlediska největší potenciál v kombinaci solární a větrné energie. Výroba z fotovoltaických elektráren je nejvyšší na jaře a v létě, zatímco větrné elektrárny nejvíce vyrábí na podzim a v zimě, kdy nejvíce fouká. Tyto zdroje se tedy vhodně doplňují.

Cenová struktura potřebuje revizi

Nedostatečně dimenzovaná distribuční síť ovšem v některých regionech neumožňuje připojování nových zdrojů. Veškerá vyrobená energie tak musí být do 15 minut spotřebována nebo uložena do akumulace, což omezuje nejen výkon, ale i samotnou ochotu k instalaci.

Nepříznivá legislativa v oblasti sdílení energií navíc znevýhodňuje lokální spotřebu vyššími distribučními poplatky, což by mohlo brzdit komunitní energetiku. Vlastníci fotovoltaik, kteří síť využívají méně předvídatelně, budou čelit vyšším distribučním poplatkům, což bude vytvářet ekonomickou nevýhodu a podkopávat motivaci domácností i firem investovat do decentralizovaných řešení.

„Dosavadní nastavení cenové struktury elektřiny vzniklo v době centrální výroby a nedokáže reflektovat realitu, kdy se do systému zapojují tisíce malých výrobců. Ceny za distribuci, přenos a rezervovanou kapacitu musejí být nově přehodnoceny s ohledem na variabilitu a predikovatelnost nových zdrojů,“

upozorňuje Tomáš Křapáček.

Podle dat agentury IRENA (International Renewable Energy Agency) jsou již nyní obnovitelné zdroje ekonomicky konkurenceschopné. Průměrné náklady na výrobu elektřiny z fotovoltaiky a větru klesly na 30–50 USD/MWh, což je výrazně pod úrovní fosilních zdrojů, které se často pohybují mezi 70–100 USD/MWh.

Globální geopolitika jako katalyzátor změn

Ačkoliv je návratnost investic ovlivněna regulatorní nejistotou a nejednoznačnými pravidly trhu, investice do komunitních řešení, solárních panelů a tepelných čerpadel přece jenom narůstají. Konflikt na Ukrajině, energetická krize, ale i aktuální velmi bouřlivá politika Donalda Trumpa totiž znovu otevřely otázku energetické nezávislosti. Pro firmy se tak stává instalace vlastních zdrojů stále důležitější, právě z důvodu zajištění vyšší energetické bezpečnosti a soběstačnosti.

„Úplná eliminace dovozu energií sice není v dohledné době realistická, lze ale výrazně snížit závislost na externích dodavatelích právě posílením domácí výroby z obnovitelných zdrojů. To ovšem vyžaduje nejen investice, ale také modernizaci přenosových a distribučních soustav,“

dodává Tomáš Křapáček.",2025-04-16,https://www.moore-czech.cz/tiskove-zpravy/duben-2025/energetika-stale-celi-rade-nejistot,Moore Czech s.r.o.
Vztah mezi klientem a finanční institucí posilují digitální procesy i digitální peníze,"Vztah mezi klientem a finanční institucí posilují digitální procesy i digitální peníze

3 dubna 2025

Jak prohloubit důvěru retailové klientely ve finanční instituce? S odpovědí na tuto otázku pomáhají i zkušenosti a přístupy z jiných trhů. Například britský finanční sektor se momentálně sžívá s novými pravidly, která mají spotřebitelům přinést ještě větší ochranu. Společnosti nabízející finanční služby tak musejí přerámovat některá dosavadní nastavení a upravit produktovou nabídku. A to i za asistence samotných zákazníků a s pomocí tradičních komunikačních i technologicky vyspělých nástrojů. Velmi pozorně to sledují také další finanční centra světa. Situaci v České republice pak ovlivňují regulace v bankovním sektoru Evropské unie.

Cílem nově implementovaných ostrovních předpisů je zajistit jasnější a vyšší standardy zákaznické péče. Poskytovatelé finančních služeb proto potřebují své portfolio nastavit způsobem, který povede k lepšímu porozumění nabízených služeb a produktů a k prokazatelnému jednání v nejlepším zájmu klienta.

„Jedním z dopadů tohoto opatření bude větší zapojení samotných spotřebitelů do návrhů finančních produktů. Pro finanční společnosti to mimo jiné znamená, že při formování požadované úrovně spokojenosti a důvěry se vedle osobních schůzek s lidmi a osvědčených průzkumů spokojenosti budou mnohem více spoléhat na zpracování obrovského množství již existujících dat. Jedná se o technologickou revoluci, která zpřesňuje hodnocení rizik,“

říká Ewen Fleming, vedoucí sektoru finančních služeb poradenské sítě Moore Global.

Bez technologií a umělé inteligence se neobejdou ani čeští poskytovatelé finančních služeb.

„Používání umělé inteligence (AI) v českém finančním sektoru sice není tak rozšířené jako na některých vyspělejších trzích, nicméně v Moore Czech Republic jasně pozorujeme rychlý nárůst její implementace. Banky, pojišťovny i další finanční instituce si uvědomují, že AI hraje klíčovou roli při zvyšování konkurenceschopnosti, zlepšování zákaznické zkušenosti a řízení rizik,“

vysvětluje Ondřej Hlaváček, senior konzultant Moore Czech Republic, který se zaměřuje na umělou inteligenci a její implementaci do činnosti firem.

Podle něj se umělá inteligence ve finančním sektoru v Česku využívá především k vyhodnocování rizik, optimalizaci portfolia, detekci podvodů, automatizaci rutinních procesů či správě dokumentů. Má však i další využití.

„AI také slouží jako asistent a spolupracovník jednotlivých zaměstnanců, se kterým mohou konzultovat své výstupy a rozhodnutí a díky tomu minimalizovat chybovost a zvyšovat celkovou produktivitu,“

dodává Hlaváček.

Dalším trendem, na který finanční společnosti musejí reagovat, je pak pohyb úrokových sazeb. Krátkodobý výhled předpovídá jejich pokles. Z toho plyne predikce většího množství půjček fyzickým osobám i podnikům a hospodářského růstu.

„Pro finanční odvětví se to jeví jako skvělá zpráva, nicméně je dobré podívat se na to i z jiného úhlu pohledu. Pravděpodobný je totiž pokles čisté úrokové marže. Ta, pro představu, byla v České republice v roce 2022 na úrovni 2,2 %. Při srovnání tuzemských bank s ostatními bankami v Evropské unii je to podle dat Evropského orgánu pro bankovnictví nadprůměrná hodnota. Úvěry poskytnuté klientům pak tvořily největší část aktiv českých bank, a tento trend přetrvává,“

doplňuje Martin Buranský, partner Moore Advisory CZ.

Obecně se banky v Česku těší vysoké důvěře veřejnosti. V průzkumu Garančního systému finančního trhu z roku 2022 uvedlo 9 z 10 respondentů, že jim důvěřuje. Za bankami se umístily na druhém místě stavební spořitelny a na třetím penzijní společnosti. K posilování důvěry mezi finančními institucemi na straně jedné a klienty na straně druhé přispívá i evropská směrnice o smlouvách o spotřebitelském úvěru, která odráží nové produkty v online prostředí. Čeští zákonodárci by jejím zavedením měli novelizovat Zákon o spotřebitelském úvěru.

Diskutovaným tématem se zároveň stávají digitální měny centrálních bank. Bahamy, Jamajka nebo Nigérie už je zavedly. Evropská centrální banka vypisuje v souvislosti s technickým zajištěním digitálního eura výběrové řízení.

„Ta idea je taková, že digitální euro by mělo stejné výhody jako komerční kryptoměny, ovšem bez jejich vysoké volatility a bez rizika, že centrální banky zkolabují. Retailové bankovnictví může vklady v digitálních měnách využívat jako zdroj financování, stejně jako v případě tradičních měn,“

uzavírá Fleming.",2025-04-03,https://www.moore-czech.cz/tiskove-zpravy/duben-2025/vztah-mezi-klientem-a-financni-instituci,Moore Czech s.r.o.
Talk2amy vstupuje do nové éry díky strategickému partnerství s Moore Czech Republic,"Talk2amy vstupuje do nové éry díky strategickému partnerství s Moore Czech Republic

2 dubna 2025

Psychologická platforma Talk2amy, vyvinutá společností Mongata, dosáhla dalšího klíčového milníku ve svém rozvoji. Spojení sil s renomovanou poradenskou skupinou Moore Czech Republic jí otevírá nové možnosti pro inovace, expanzi a rozšíření služeb. Tato strategická spolupráce umožní Talk2amy nejen pokračovat v technologickém vývoji, ale také rozšířit platformu do zahraničí a provázat ji s dalšími službami v oblasti HR.

Nové partnerství přináší pro obě strany řadu výhod:

pokračující inovace a vylepšení platformy Talk2amy,

lokalizaci do dalších jazyků pro využití v nových regionech,

rozšíření o služby v oblasti HR, poskytované skupinou Moore Czech Republic,

postupnou expanzi na další trhy v EU i mimo ni.

V Moore Czech Republic získává Talk2amy silného partnera, který přispěje svými zkušenostmi a odborností k dalšímu růstu platformy. Skupina Moore Czech Republic přináší nejen rozsáhlé know-how v oblasti poradenství a strategického řízení, ale také podporu nadnárodní sítě Moore Global, která urychlí expanzi Talk2amy za hranice České republiky.

Globální vize díky sofistikovanému využití umělé inteligence

„Naše skupina se dlouhodobě věnuje poskytování poradenských služeb v oblasti lidských zdrojů, zejména pro střední a větší podniky. Platforma Talk2amy nám umožní posunout tyto služby na zcela jinou úroveň, a to nejen v ČR, ale také v celé globální organizaci Moore. Již první ohlasy od zahraničních partnerů ukazují, že Talk2amy představuje díky velmi sofistikovanému využití umělé inteligence skutečnou světovou špičku ve své kategorii. Uděláme vše pro to, aby obrovský potenciál této platformy byl využit co nejlépe,“

uvádí Petr Kymlička, partner skupiny Moore Czech Republic.

„Naším společným cílem se společností Mongata přitom není rozšíření platformy pouze pro klienty v rámci celosvětově působící poradenské sítě Moore, ale postupně rozvinout působnost platformy na perspektivních zahraničních trzích, a to jak v segmentu B2B ve spolupráci s dalšími obchodními partnery, tak i v segmentu B2C, kde si slibujeme řádově rozšířit stávající počet více než 100 000 uživatelů platformy,“

dodává k plánům Moore Czech Republic, její partner, Radovan Hauk.

Platforma Talk2amy

Talk2amy (

www.talk2amy.com

) je revoluční psychologická platforma, která propojuje moderní technologie s psychologií, vyvíjená společností Mongata. Platforma pomáhá firmám, profesionálům i jednotlivcům lépe porozumět lidské osobnosti a rozvíjet její potenciál. Díky využití umělé inteligence a pokročilých analytických metod nabízí široké spektrum aplikací – od náboru zaměstnanců, přes talent management, až po individuální rozvoj.

„Díky pětiletému vývoji a inovacím se Talk2amy zařadila mezi unikátní a průlomová řešení propojující nejnovější technologie s psychologií. Talk2amy již dnes pomáhá rozvíjet lidský potenciál celé řadě společností, profesionálů a jednotlivců. Usnadňuje práci a přináší nový vhled například při výběru zaměstnanců, rozvoji talentů, v oblasti kariérního růstu, týmové spolupráce, nebo osobního rozvoje. Strategické partnerství se skupinou Moore Czech Republic nám umožní posunout možnosti platformy Talk2amy na zcela novou úroveň. Přinášet další inovace, rozšiřovat nabídku služeb, a především pak podpořit expanzi na nové trhy. Moore Czech Republic pro nás představuje partnera s mnohaletou zkušeností a globálním přesahem, který bude aktivně napomáhat dalšímu růstu platformy,“

konstatuje Martin Rücker, spoluzakladatel a ředitel společnosti Mongata.",2025-04-02,https://www.moore-czech.cz/tiskove-zpravy/duben-2025/talk2amy-vstupuje-do-nove-ery,Moore Czech s.r.o.
"Firmy v roce 2025 čekají další daňové změny, stavebnictví nebude výjimkou","Firmy v roce 2025 čekají další daňové změny, stavebnictví nebude výjimkou

13 března 2025

Začátek roku 2025 přinesl řadu změn v oblasti daní, které ovlivňují fungování firem v České republice. Zásadními úpravami prošel například zákon o dani z přidané hodnoty a došlo také k zúžení formy poskytnutí zajištění daně z finanční záruky na bankovní záruku. Další klíčové daňové změny teprve vstoupí v platnost v průběhu roku a některé z nich zásadně ovlivní oblast stavebnictví a trh s nemovitostmi.

Od 1. ledna 2025 vstoupily v platnost úpravy zákona o dani z přidané hodnoty. Pro podnikatele jsou zásadní především změny v oblasti povinné registrace k dani. Pokud jejich roční obrat přesáhne dva miliony korun, ale současně nepřekročí 2 536 500 korun, stanou se plátci DPH od 1. ledna následujícího roku. Oproti dřívějšku se tedy už nebude sledovat obrat za jakýchkoli 12 po sobě jdoucích měsíců, ale pouze za celý kalendářní rok. Pokud ovšem obrat během roku překročí i hranici 2 536 500 korun, plátcem DPH se podnikatel stane hned od druhého dne po jejím překročení. Tato změna může podle analytiků firmám způsobit nemalé zmatky.

„Může se objevit celá řada administrativních komplikací. Teprve praxe, prováděcí opatření a přístup finanční správy ukážou, zda podnikatelům usnadní práci, nebo jestli byrokratická zátěž spíše vzroste,“

upozorňuje ředitel regionální kanceláře Praha společnosti Moore Accounting CZ a daňový poradce Michal Markvart.

Další administrativní změnu pak představuje zúžení jedné z forem zajištění daně, tzv. finanční záruky na záruku bankovní. Jejím cílem je předcházet daňovým únikům a možným zneužitím institutu finanční záruky. Firmy, které je doposud nevyužívaly, budou muset přejít na bankovní záruky, což může náklady na administrativu taktéž zvýšit.

V administrativě podnikatele ovlivní také novinka, která vejde v platnost 1. května 2025. Ta se dotkne zejména bank, investičních společností a dalších finančních institucí. Jedná se o nový způsob sčítání spořící doby při změně poskytovatele dlouhodobých investičních produktů (DIP).

„Tato administrativní úprava povede k větší flexibilitě investorů. Nebudou muset začínat novou spořící dobu od nuly, pokud převedou své prostředky k jinému poskytovateli, což může motivovat k větší konkurenci mezi finančními institucemi a lepším podmínkám pro investory. Současně to vyžaduje důkladné informování klientů ze strany finančních institucí a přizpůsobení systémů nové evidenci spořících dob,“

vysvětluje Michal Markvart.

Změny čekají i na stavebnictví

Zásadní daňové změny se od začátku července nevyhnou ani oblasti stavebnictví a trhu s nemovitostmi. V případě nemovitostí se změní pravidla jejich prodeje. Nově se bude danit pouze první prodej nemovitosti do dvou let po kolaudaci nebo podstatné změně, následné prodeje již budou od daně osvobozeny. Ve stavebnictví se změní sazba DPH pro stavební a montážní práce na dokončených stavbách pro bydlení či sociální bydlení, pokud tyto stavby už nebudou splňovat podmínky pro tyto typy staveb. Úprava má zajistit, aby přestavba neměla výhodnější daňový režim než nová výstavba, pokud výsledná stavba nesplňuje podmínky pro sníženou sazbu DPH. Změní se také definice bytového domu pro sociální bydlení, díky níž se rozšíří možnost aplikovat sníženou sazbu daně u výstavy bytových domů.

Obě novinky mohou zásadně ovlivnit investory do nemovitostí.

„Nová daňová pravidla pro prodej nemovitostí ovlivní investory a strategii developerů, kteří se těmto podmínkám budou muset přizpůsobit. Ještě větší zvrat v této oblasti představuje nárůst DPH u rekonstrukcí a přestaveb, který zásadně ovlivní rozhodování investorů mezi rekonstrukcí a novou výstavbou. Pravděpodobně povede k vyšším nákladům developerů a možnému poklesu atraktivity rekonstrukcí. Na druhou stranu tento krok de facto podporuje novou výstavbu, což může být motivační pro řadu developerských projektů,“

popisuje Michal Markvart.

Stavebnictví a obchodování s nemovitostmi už přitom daňovým změnám čelilo se začátkem roku. Daň se tak nově vztahuje jen na část lesního pozemku, kde se nachází ochranný les nebo les zvláštního určení, nikoliv na celý pozemek. Zároveň se mění způsob výpočtu daně, což může zvýšit náklady na vlastnictví takových pozemků. U pozemků s ekologicky významnými prvky, jako jsou mokřady, sady nebo solitérní dřeviny, dojde k rozšíření daňového osvobození, pokud jsou evidovány v systému LPIS. Naopak pozemky mimo zastavěné území, které nejsou v LPIS registrovány, jsou daněny novou, ale nižší sazbou. V neposlední řadě si pak obce nově mohou upravovat daňové koeficienty nejen obecně, ale i pro jednotlivé typy nemovitostí nebo konkrétní lokality.

„Firmy by si měly ověřit, zda se jich tyto změny v místě, kde působí, týkají, protože mohou znamenat vyšší daňové odvody podle rozhodnutí obcí,“

doporučuje Michal Markvart.",2025-03-13,https://www.moore-czech.cz/tiskove-zpravy/brezen-2025/danove-zmeny-2025,Moore Czech s.r.o.
Home-office proměnil trh práce. Zůstane i nadále běžnou praxí?,"Home-office proměnil trh práce. Zůstane i nadále běžnou praxí?

26 února 2025

Pandemie covid-19 zásadně proměnila způsob, jakým pracujeme. Práce z domova, dříve spíše okrajový fenomén, se během pandemie stala nutností a následně trvalou součástí pracovního trhu. Nyní, když se svět i česká ekonomika stabilizovaly, se firmy i pracovníci potýkají s klíčovou otázkou: Jaká je budoucnost home-office? Je tento model udržitelný, nebo přináší rizika, která mohou ovlivnit produktivitu a efektivitu firem?

Před pandemií covid-19 patřila Česká republika k zemím s relativně nízkou mírou využívání práce z domova. Zatímco v roce 2019 tvořil průměrný počet zaměstnanců, kteří alespoň občas pracovali z domova, v Evropské unii 16 %, v Česku takto pracovalo pouze 10 % zaměstnanců. Obvyklá pak byla práce na dálku dokonce jen pro 5 % českých pracujících

[1]

. Během pandemie se však tento podíl výrazně zvýšil a v důsledku ní došlo k výraznému a trvalému nárůstu využívání práce z domova.

„Před pandemií pracoval z domova každý dvacátý zaměstnanec, po ní to byl každý desátý. Tento nárůst naznačuje, že home-office se stal trvalou součástí pracovního trhu v České republice. Nemluvíme zde však o stoprocentním home-officu, ale o hybridním modelu, kdy ve většině případů zaměstnanci pracují z domova méně než polovinu pracovního týdne,“

říká Marcela Hrdá, partnerka poradenské skupiny Moore Czech Republic.

To potvrzuje i Alena Bičáková z ekonomického výzkumného pracoviště CERGE-EI, které v rámci Institutu pro demokracii a ekonomickou analýzu vydalo v lednu letošního roku studii věnovanou práci z domova.

„

Nejvíce pracují z domova lidé ve věku 25–44 let. U nich došlo k nárůstu práce z domova z 6 % na více než 12 %.

Na základě preferencí vyjádřených v šetření z ledna roku 2023 by 66 % mužů a 70 % žen rádo pracovalo několik dní v týdnu z domova, nejčastěji dva nebo tři. Současně se ukazuje, že velikost firmy nehraje pro využívání práce z domova příliš velkou roli. Zásadní je odvětví daného zaměstnání. Práce z domova se logicky využívá hlavně u profesí, které z domova vykonávat lze, jako jsou informační a telekomunikační činnosti, nemovitosti, peněžnictví či pojišťovnictví,“

popisuje Alena Bičáková.

Podle studie společnosti Moore Global z konce roku 2023 mezi téměř 2 000 vedoucími pracovníky středně velkých společností ve 12 klíčových světových ekonomikách se většina firem shoduje, že hybridní práce zvyšuje produktivitu. Až 77 % vedoucích pracovníků uvedlo, že jejich firma začala po pandemii více podporovat práci na dálku, především v sektorech jako IT, finance, nemovitosti a pojišťovnictví. Naopak v odvětvích, jako je pohostinství, cestovní ruch a výroba, je home-office výjimečný. Šest z deseti respondentů pak uvedlo, že hybridní práce má pozitivní dopad na jejich produktivitu.

Příležitost pro talenty z daleka

Že práce z domova přináší řadu výhod pro zaměstnance i zaměstnavatele, není žádným tajemstvím.

„Mezi hlavní a nesporné výhody patří rozhodně flexibilita a možnost lepšího sladění pracovního a osobního života. Čas, který by zaměstnanci strávili dojížděním, mohou věnovat rodině. Navíc pokud má firma tzv. open-space kanceláře, oceňuje mnoho zaměstnanců také klid, který doma na práci mají a s ním i spojenou produktivitu, protože jsou méně rušeni než v kanceláři. Na druhé straně však home-office přináší i jisté výzvy, se kterými je potřeba počítat,“

upozorňuje Marcela Hrdá. Patří mezi ně riziko izolace, obtížnější komunikace a spolupráce s kolegy a potenciální rozmazání hranic mezi pracovním a osobním životem.

Některé studie také naznačují, že dlouhodobá práce z domova může vést k poklesu produktivity, zejména pokud nejsou nastavena jasná pravidla a struktura práce.

„

Velmi záleží na komunikaci podmínek zaměstnavatele, ale také na disciplíně jednotlivých zaměstnanců. Zaměstnavatel tak musí najít systém, který mu umožní efektivně měřit výsledky svých zaměstnanců a současně motivuje zaměstnance k plnění stanovených úkolů v rámci home-office režimu,“

popisuje Marcela Hrdá.

Z dlouhodobého hlediska by ovšem nárůst využívání práce z domova mohl vést k většímu zapojení matek malých dětí na trhu práce. Dřívější návrat žen z mateřské dovolené do zaměstnání je stále ožehavé téma, flexibilita, kterou home-office umožňuje, tak může pomoci. Práce z domova také umožňuje zapojení talentů z větší dojezdové vzdálenosti, kteří by nebyli schopni denně dojíždět za zaměstnáním.

Nutnost nastavit jasná pravidla

Průzkumy ukazují, že mnoho zaměstnanců by i nadále rádo využívalo možnost práce z domova, alespoň částečně. Tento přístup může přinést to nejlepší z obou světů – flexibilitu pro zaměstnance a zachování týmové spolupráce a firemní kultury. Je však důležité, aby firmy pečlivě zvážily, zda je home-office vhodný pro charakter dané práce a zda nesníží efektivitu zaměstnanců. Klíčem k úspěšné implementaci hybridního modelu je pak jasná komunikace, nastavení očekávání a poskytnutí potřebných nástrojů a podpory pro zaměstnance.

Firmy by proto měly přistupovat k implementaci práce z domova strategicky, s ohledem na specifika svého oboru a potřeby svých zaměstnanců, aby zajistily dlouhodobou udržitelnost a efektivitu tohoto pracovního modelu.

„Postoj k práci z domova se dle zkušeností našich klientů různí. Některé firmy vyžadují návrat zpět do kanceláří s tím, že povolují svým zaměstnancům home-office na jeden den v týdnu. Na druhé straně ale například banky snížily kapacitu pracovních míst a vůbec neumožňují zaměstnancům, aby se v kanceláři potkali všichni společně. Domnívám se proto, že home-office zůstane zachován i do budoucna, nicméně jeho uchopení a benevolence v nastavení systému bude na jednotlivých zaměstnavatelích. Lze však uplatnit strukturované parametry pro měření výsledků a výstupů zaměstnanců,“

dodává Marcela Hrdá.

[1]

Zdroj:

studie CERGE-EI",2025-02-26,https://www.moore-czech.cz/tiskove-zpravy/unor-2025/home-office-promenil-trh-prace-zustane-i-nadale-be,Moore Czech s.r.o.
Skupina ANACOT CAPITAL opět rozšiřuje své působení. Do svého portfolia získala blanenského výrobce pistolí Laugo Arms Czechoslovakia,"Skupina ANACOT CAPITAL opět rozšiřuje své působení. Do svého portfolia získala blanenského výrobce pistolí Laugo Arms Czechoslovakia

9 ledna 2025

Strojírenská skupina ANACOT CAPITAL, za kterou stojí podnikatel Pavel Drobil, v prosinci 2024 realizovala transakci vstupu do výrobce sportovních a obranných pistolí Laugo Arms Czechoslovakia společně s fondem

MaeG Investment SICAV

, jenž je manažersky řízen poradenskou skupinou Moore Czech Republic. ANACOT CAPITAL získal 85% podíl ve firmě, která má mezinárodní ambice a pyšní se jedinečným designem pistole Alien. Financující bankou transakce byla J

&T Banka.

Laugo Arms je česko-slovenský výrobce prémiových terčových pistolí, známý svou inovativním designem a precizním zpracováním. Vlajkovou lodí společnosti je pistole

Laugo Arms Alien

s revolučním systémem brždění závěru odběrem plynů a nejnižším uložením hlavně ze všech dostupných pistolí. Pistole je určena zejména pro sportovní střelbu. Zbraň po uvedení na výstavách (hlavní cena na největší mezinárodní výstavě zbraní SHOT Show v Las Vegas) zaznamenala komerční úspěch a Laugo Arms ji dodává do celého světa.

Společnost Laugo Arms má významný potenciál růstu a mezinárodní expanze, která vyžaduje rozsáhlé investice. Noví vlastníci jsou připravení společnost posunout zásadním způsobem, a to jak z pohledu investic, tak využití svých stávajících výrobních kapacit nebo kontaktů v mezinárodní síti.

„Fungování skupiny ANACOT CAPITAL v oblasti strojírenství dlouhodobě ukazuje, že správně a odborně řízené společnosti mají vysoký potenciál růstu i s přesahem mimo Českou republiku. V Laugo Arms vidíme nejenom možnost tržního růstu na českém a mezinárodním poli, ale ve spolupráci s bývalým majitelem Danielem Selicharem také nové vývojové možnosti, na kterých budeme společně pracovat v rámci nové entity,“

uvádí Pavel Drobil, předseda představenstva skupiny ANACOT CAPITAL.

„Spolu s ANACOT CAPITAL chceme využít výrobní kapacity společností, které vlastníme, i široké mezinárodní sítě našich obchodních kontaktů, ať už z pohledu distribuce či jiných partnerských vztahů,“

uvádí Petr Kymlička, člen investičního výboru spoluvlastníka Laugo Arms, fondu MaeG Investment SICAV.

Noví vlastníci kromě mezinárodní expanze plánují na trh přinést i výrazně zdokonalenou verzi pistole. Laugo Arms ročně prodá asi 3500 kusů ručně vyráběných sportovních pistolí značky Alien, přičemž přes 40 % obratu realizuje v USA.

Společnost

Laugo Arms Czechoslovakia

vznikla v roce 2017, kdy zahájila výrobu unikátní sportovní pistole značky Alien. Předloni utržila 8,2 milionu eur a vykázala provozní

zisk

EBITDA 2,3 milionu eur, loni by již obrat měl přesáhnout 12 milionu eur.

Skupina

ANACOT CAPITAL

se věnuje akvizicím a rozvoji exportně orientovaných tuzemských průmyslových podniků. Jeho 100% akcionářem je Pavel Drobil. Skupina 100% ovládá společnosti Trestles, Elfe, V-Nass a Triangolo a firmu Lisa Tech vlastní ze 40 procent. V roce 2023 dosáhla skupina obratu 1,9 mld korun a provozního zisku 86 mil korun.

Investiční fond

MaeG Investment SICAV

je vlastněný společností Equity Partners a manažersky řízený skupinou Moore Czech Republic. Investice realizuje zejména do středně velkých společností zaměřených na tradiční průmyslová odvětví, která disponují rozvojovým potenciálem. Do jeho portfolia spadají podíly ve společnostech Misterine, Neopharma, JP – PROLAK a společnost CZECH PRECISION FORGE, do které fond minoritně vstoupil v říjnu 2023 společně se společností Mansako, kterou ovládá podnikatel Jiří Kabelka, a skupinou CE Industries Jaroslava Strnada.",2025-01-09,https://www.moore-czech.cz/tiskove-zpravy/leden-2025/skupina-anacot-capital-opet-rozsiruje,Moore Czech s.r.o.
Skupina Moore Czech Republic expanduje na Slovensko v oblasti poradenských služeb,"Skupina Moore Czech Republic expanduje na Slovensko v oblasti poradenských služeb

19 prosince 2024

Skupina Moore Czech Republic ve spolupráci se svou sesterskou společností Moore Slovakia rozšiřuje své aktivity na Slovensku. Prostřednictvím společné firmy Moore Consulting SK vstoupila do poradenské společnosti Radvise Group, s. r. o., která své expertní služby nabízí na trhu Slovenské republiky pro klienty ze soukromého i veřejného sektoru.

Vstup do společnosti Radvise Group je pro Moore Czech Republic logickým krokem. „

Mnoho našich klientů působí v České i Slovenské republice a my jim chceme poskytnout ještě větší rozsah služeb a zajistit jejich vyšší dostupnost přímo na Slovensku. Zároveň spatřujeme i velký potenciál slovenského trhu pro ICT a manažerské poradenství,“

vysvětluje Petr Kymlička, partner skupiny Moore Czech Republic a doplňuje: „

S kolegy z Moore Slovakia působíme už řadu let na Slovensku v oblasti služeb outsourcingu účetnictví, mezd a v daňovém poradenství. Postupně jsme své služby rozšiřovali i v oblasti strategického, finančního a ICT poradenství a vstup do úspěšné a uznávané poradenské společnosti Radvise Group zásadně rozšíří záběr našich služeb a otevře nové možnosti pro naše klienty.“

Společnost Radvise Group, pod vedením původního majitele Ivana Lužici, disponuje rozsáhlými zkušenostmi s úspěšnou realizací projektů pro široké portfolio klientů ze soukromého i veřejného sektoru. Své aktivity zaměřuje především na poskytování odborných služeb v oblasti optimalizace procesů, snižovaní provozních nákladů a celkového zvyšování výkonnosti.

Ivan Lužica se současně stává vedoucím partnerem společnosti Moore Consulting SK.

„Jsme rádi, že ve svých řadách můžeme v osobě Ivana Lužici přivítat zkušeného odborníka a manažera, který vybudoval respektovanou společnost. Pod jeho vedením by se společnost Moore Consulting SK měla ve své oblasti stát jednou z Top 10 poradenských firem na Slovensku,“

říká Petr Kymlička.

Tým Radvise Group se věnuje rovněž specifické oblasti služeb v oblasti přípravy, implementace a hodnocení projektů a programů spolufinancovaných z prostředků EU, projektové asistenci a asistenci při řízení velkých investičních projektů.

Společnost Radvise Group svým vstupem pod křídla značky Moore přináší výnosy v rozsahu přes 2 mil. EUR a rozšiřuje skupinu Moore Czech Republic o dalších 10 odborníků v oblasti management consultingu.",2024-12-19,https://www.moore-czech.cz/tiskove-zpravy/prosinec-2024/skupina-moore-czech-republic-expanduje,Moore Czech s.r.o.
Zůstat efektivní a nezbláznit se. Moore Czech Republic se připojuje ke světové iniciativě usilující o snižování stresu na pracovišti,"Zůstat efektivní a nezbláznit se. Moore Czech Republic se připojuje ke světové iniciativě usilující o snižování stresu na pracovišti

17 prosince 2024

Poradenská, auditní a technologická skupina Moore Czech Republic se spolu s mateřskou sítí Moore Global přihlásila k tzv. Mindful Business Charter. Navazuje tak na dosavadní kroky směřující k aktivní podpoře psychické pohody svých zaměstnanců a ke snižování stresu na pracovišti. Dlouhodobý stres v zaměstnání má totiž neblahý vliv na duševní i fyzické zdraví pracovníků, stejně jako na mezilidské vztahy doma i v kanceláři. Nezřídka bývá důvodem pracovní neschopnosti.

Jak ukázalo nedávné šetření výzkumné agentury Ipsos, 6 z 10 Čechů zažívalo v uplynulém roce stres v takové intenzitě, že výrazně ovlivňoval jejich běžný život. Více než čtvrtina lidí dokonce kvůli vysoké míře stresu absentovala několik dnů v práci. Nejvíce pociťují stres zástupci Generace Z, tedy mladých lidí narozených od poloviny 90. let do roku 2010. Do zaměstnání jich následkem nadměrného stresu nemohlo v posledním roce přijít 39 %.

[1]

Skupina Moore Czech Republic, resp. celá síť Moore Global, se coby čerstvý člen komunity Mindful Business Charter zavazuje mimo jiné k následování řady opatření, která jsou v souladu s wellbeingem zaměstnanců. Ať už jde například o správné plánování a efektivní vedení schůzek, eliminaci zbytečných e-mailů nebo třeba respektování doby, po kterou zaměstnanci odpočívají.

„My už samozřejmě tento přístup do našeho každodenního pracovního života promítáme. Není to tak, že bychom se ke kolegyním a kolegům začali zčistajasna chovat jinak než doposud. Ale tím, že spolu s desítkami dalších světových firem můžeme být součástí tohoto hnutí, dokazujeme, jak vážně toto téma bereme a jak zásadní pro nás je. Vzájemně se také s ostatními firmami můžeme inspirovat, sdílet zkušenosti a společně přispívat ke zdravějšímu pracovnímu prostředí a k pozitivní změně,“

říká partnerka skupiny Moore Czech Republic Marcela Hrdá.

Rámec Mindful Business Charter vychází z otevřenosti a respektu jako nutného předpokladu pro bezpečnou a otevřenou kulturu a pro budování důvěry. Ruku v ruce s tím jde komunikace, ohleduplné delegování a také uvědomění, že všichni občas potřebují vypnout. Nejenom tyto principy pomáhají snižovat stres u kancelářských pracovníků, který jinak může vést k únavě, nespavosti, ale i k celkovému vyhoření. Skupina Moore Czech Republic proto pravidelně pro své zaměstnance pořádá akce a edukační workshopy, které se zaměřují na úspěšné vyvažování osobního a pracovního života.

„Nedávno jsme například spustili kurz nazvaný „Jak zůstat efektivní a nezbláznit se“. Ve spolupráci s odborníky poskytujeme kolegyním a kolegům praktické tipy, jak mohou čelit stresu, jak se soustředit na to podstatné, a přitom si najít prostor pro odpočinek. Je důležité zvládat práci tak, aniž by na to doplácelo naše zdraví nebo naše okolí. Vědomě pracovat se stresem znamená bránit mu v tom, aby nás ovládal a přebíral kontrolu nad naším životem. Ohlasy na kurz jsou velmi dobré a zájem o něj opravdu vysoký. To nás utvrzuje v tom, že toto téma rezonuje. Jsem přesvědčena, že můžeme všichni dosahovat skvělých výsledků a zároveň se cítit dobře,“

vysvětluje Ilona Pilařová, ředitelka společnosti S-COMP Centre CZ ze skupiny Moore Czech Republic.

Klíčový je při budování odolnosti proti stresu pravidelný pohyb. Zvlášť pro zaměstnance v kancelářích. Letošní rok se tak v Moore Global nesl ve znamení mise Moore to the Moon.  Jejím cílem bylo urazit společnými zaměstnaneckými silami vzdálenost odpovídající cestě na Měsíc, tzn. 384 400 km. Pěšky, na kole, během, počítá se i plavání nebo veslování. Interaktivní platforma poté propojuje absolvované kilometry se získáváním finančních prostředků pro obecně prospěšné projekty.

V obdobných iniciativách nezaostává ani Moore Czech Republic v rámci svých lokálních aktivit.

„V létě už pravidelně vyhlašujeme výzvu „WALKING CHALLENGE 10K“,“ kdy soutěžíme, kdo ujde nejvíce dnů, ve kterých dosáhne minimálně 10 tisíc kroků. Vítěz pak kromě skvělého pocitu, že udělal něco pro své zdraví, také rozhoduje, na jakou charitativní akci či organizace poputuje vybrané startovné,“

říká Marcela Hrdá.

[1]

IPSOS.

4 z 10 mladých Čechů v posledním roce absentovali v práci kvůli stresu

. Online. 10 října 2024. Dostupné také z:

https://www.ipsos.com/cs-cz/4-z-10-mladych-cechu-v-poslednim-roce-absentovali-v-praci-kvuli-stresu#:~:text=Češi%20přiznávají%2C%20že%20je%20trápí,chodit%20několik%20dnů%20do%20práce.",2024-12-17,https://www.moore-czech.cz/tiskove-zpravy/prosinec-2024/zustat-efektivni-a-nezblaznit-se,Moore Czech s.r.o.
"Rekvalifikace jako výtah do vyšších pater profesních i mzdových. Zájem roste, podpora nikoli","Rekvalifikace jako výtah do vyšších pater profesních i mzdových. Zájem roste, podpora nikoli

5 prosince 2024

Češi málo využívají možnost absolvovat rekvalifikační kurzy. Ty přitom v současném, rychle se měnícím pracovním prostředí hrají klíčovou roli. Umožňují totiž připravit společnost na nové výzvy spojené s digitálními technologiemi. Přestože zájem o rekvalifikace roste, jejich potenciál zůstává nenaplněný. Jak ukázal Index prosperity a finančního zdraví Česka za rok 2023, během posledních čtyř měsíců před sběrem dat se rekvalifikačního kurzu účastnilo 8,3 % Čechů ve věku 25 až 74 let. Unijní průměr je zhruba o třetinu vyšší – má hodnotu 12,7 %. Autoři této datové analýzy připomínají, že vyšší vzdělání a specializace pomáhají odklánět tuzemskou ekonomiku od principu montovny směrem k mozkovně. Situaci v dosavadním využívání rekvalifikačních kurzů by mohla zlepšit větší podpora ze strany zaměstnavatelů, a to i s ohledem na specifické věkové skupiny zaměstnanců nebo jiných zájemců o rekvalifikace.

Data Úřadu práce ČR říkají, že v prvním pololetí letošního roku nastoupilo na rekvalifikaci 20 118 lidí. V meziročním srovnání je to o 39 % uchazečů víc. Bezmála polovina rekvalifikací se uskutečnila v rámci digitálního vzdělávání financovaného prostřednictvím Národního plánu obnovy. Souvisí to i s klesajícím zájem zaměstnavatelů o nízkokvalifikované profese. Získat nové nebo prohloubit současné dovednosti tak nejčastěji chtějí lidé se základním vzděláním, vyučení a lidé s úplným středním odborným vzděláním s maturitou, ale bez vyučení.

„Každý, kdo se neustále vzdělává, zdokonaluje nebo učí něco nového a přizpůsobuje se dynamice trhu práce, je vždycky o krok napřed. Platí to o zaměstnancích, OSVČ i maminkách a tatíncích na rodičovské dovolené. S takovým přístupem jdou ruku v ruce šance na lepší práci v daném oboru, vyšší pozici, případně i práci v oboru úplně jiném. Rekvalifikační kurzy mohou být výtahem k pozitivní změně osobní, a nakonec i společenské a ekonomické,“

vysvětluje Radovan Hauk, partner poradenské skupiny Moore Czech Republic.

Uklízečka i profesionální sportovec. Další vzdělávání dává šanci každému

Nejsou to ale pouze rekvalifikace, které pro mnohé představují posun vpřed. Do hry vstupují i jiné kurzy, programy celoživotního vzdělávání nebo třeba dálkové maturitní studium.

„Studuje u nás například paní uklízečka, která si dodělává maturitu, protože chce změnit profesi. Ráda by se věnovala dětem ve speciální škole. Studium bere opravdu velmi vážně a pro jeho úspěšné dokončení dělá maximum. Měli jsme tu světově proslulého hokejistu, který díky maturitě mohl získat trenérskou licenci. A mezi maturanty najdeme i ty, které inspirovaly jejich studující děti. Tito dospěláci byli natolik úspěšní, že někteří z nich pak pokračovali i ve studiu na vysoké škole,“

říká Ilona Pilařová, jednatelka Střední školy Spektrum Mladá Boleslav, která je členem skupiny Moore Czech Republic. Na této škole se stále více promítají do online výuky tematické bloky zaměřené na základy AI a její efektivní a praktické využití. Ovládání nástrojů opírajících se o systémy umělé inteligence se stává nezbytnou způsobilostí nejenom v osobním, ale i v pracovním životě. A rekvalifikační kurzy a další studium jsou zcela zásadním článkem v této digitální transformaci společnosti.

Starší jsou pokročilí. A trhu práce mají co nabídnout

Podle údajů Úřadu práce ČR se více než polovina účastníků rekvalifikací pohybuje ve věkovém rozmezí od 35 do 55 let. Je ale nutné neopomíjet ani ty, kterým už 55 let bylo

. „Jedná se o kvalifikovanou pracovní sílu, která má zkušenosti, chuť se vzdělávat a je loajální. Personalisté by je ve vlastním zájmu rozhodně neměli přehlížet a měli by jim umět nabídnout podmínky vyhovující jejich potřebám. To ostatně potvrdil i náš vlastní dubnový průzkum, kterého se účastnilo 600 zaměstnanců starších 55 let. Při hledání uplatnění na trhu práce je pro 29,3 % respondentů důležitá flexibilní pracovní doba, 28,6 % dotázaných by ocenilo podporu v podobě školení nebo jiné formy vzdělávání, která by jim byla nápomocná při zvládání nových technologií,“

připomíná Radovan Hauk z Moore Czech Republic.

Každodenní praxe vzdělávacích institucí upozorňuje i na důležitost osobní motivace a odvahy vypořádávat se s nastalými změnami.

„U studentů se občas setkáváme s nedostatečnou podporou ze strany zaměstnavatele nebo dokonce i rodiny. Problémem bývá také nedostatek financí a času na studium nebo strach z návratu do vzdělávacího procesu. Lidé mají často pocit, že už jsou na učení staří a obávají se i nových technologií. Nicméně zastávám názor – a výsledky našich studentů jsou toho nejlepším příkladem – že nikdy není pozdě a překážky jsou od toho, aby se překonávaly,“

uzavírá Ilona Pilařová.",2024-12-05,https://www.moore-czech.cz/tiskove-zpravy/prosinec-2024/rekvalifikace-jako-vytah-do-vyssich-pater,Moore Czech s.r.o.
ESG reportování podléhá novým pravidlům. Jeho podobu bude od nového roku udávat směrnice CSRD,"ESG reportování podléhá novým pravidlům. Jeho podobu bude od nového roku udávat směrnice CSRD

3 prosince 2024

Evropská směrnice CSRD (Corporate Sustainability Reporting Directive) přináší nová, přísná pravidla pro nefinanční reportování, která zásadně změní způsob, jakým firmy vykazují své aktivity v oblasti udržitelnosti. Tato regulace povinně zavádí standardizované požadavky na reportování ESG (Environmental, Social, Governance) údajů, přičemž firmy nyní musejí přinášet důvěryhodné a transparentní informace o svém vlivu na životní prostředí, společnost a vlastní firemní správu. Cílem je vytvořit konzistentní a srovnatelné reporty, které umožní investorům a dalším zainteresovaným stranám lépe pochopit a vyhodnotit míru udržitelného chování jednotlivých společností. Jak ale efektivně přistoupit k ESG reportování, aby nejen splnilo zákonné požadavky, ale také přineslo firmám skutečnou hodnotu a konkurenční výhodu?

Na přísnější požadavky pro ESG reportování, které vyplývají z nové směrnice CSRD, je potřeba zahájit včasnou přípravu. Doposud volně pojatým ESG reportům totiž odzvonilo a Zpráva o udržitelnosti bude mít jasná pravidla, navíc bude podléhat povinnému auditu. Pokud tedy budou data v ní nekonzistentní nebo nedostatečně transparentní, může se firma dostat do reputačních i právních problémů.

„Transparentní a přesná data jsou základem pro úspěšné reportování. Implementujte proto systémy, které vám umožní monitorovat a analyzovat dopady na životní prostředí, sociální oblast a řízení podniku, abyste byli schopni poskytovat opravdu důvěryhodné informace,“

upozorňuje Romana Zeman, ESG manažerka poradenské společnosti Moore Advisory CZ.

Firmy budou muset provést analýzu tzv. dvojí materiality (významnosti), která je základním požadavkem směrnice CSRD a bude tak povinná. Zahrnuje dva hlavní aspekty – vnější materialitu, zohledňující dopady firmy na vnější okolí, společnost a přírodu, a vnitřní materialitu, která řeší, jak okolí, životní prostředí a lidé mohou ovlivnit firmu, a identifikuje rizika a příležitosti dle standardů ESRS.

„Firmy mají tendenci význam analýzy podceňovat, ale právě ona jim pomáhá zvolit materiální témata, na která budou reportovat. Díky tomu se zaměří na oblasti, které jsou opravdu klíčové jak pro jejich sektor, tak pro jejich zúčastněné strany,“

vysvětluje Romana Zeman.

Současně dvojí materialita zajistí, že společnost už nebude zveřejňovat jen to, co se jí takzvaně hodí.

„Firmy budou muset být transparentní, ať už v metodice sběru dat, výzvách, kterým čelí, či oblastech, kde ještě není dosaženo pokroku. Budou muset komunikovat jak úspěchy, tak výzvy,“

upozorňuje Romana Zeman.

Záměrem směrnice CSRD je sjednocení podoby ESG reportů a také zamezení greenwashingu, tedy snaze prezentovat ESG aktivity jako úspěšné bez reálných výsledků. Reporty založené pouze na marketingových sloganech bez potřebných dat a opatření, které mohly vážně ohrozit důvěryhodnost firmy, se tak stanou minulostí.

„ESG reportování pro mnohé firmy představovalo pouhý marketingový nástroj, nicméně zákazníci i investoři začali být na greenwashing postupně velmi citliví.  Cílem směrnice CSRD je tak zamezit greenwashingu a zajistit transparentní reportování podložené daty. Přesně specifikované výzvy, jako je určité procento snížení emisí do roku 2030, se navíc snáze komunikují samotným zaměstnancům, ale také externím partnerům,“

říká Romana Zeman.

Důležitým krokem k úspěchu je také integrace ESG do celkové firemní strategie.

„ESG by nemělo být vnímáno jako vedlejší iniciativa nebo pouhá marketingová aktivita, ale jako klíčová součást všech rozhodovacích procesů. Pokud se ESG nestane součástí firemní kultury a není aktivně řízeno vedením, pak i sebevětší snahy nepřinesou dlouhodobý efekt. Firmy by měly zajistit, že ESG aktivity jsou zahrnuté do jejich každodenního rozhodování,“

vysvětluje Martin Buranský, Partner Moore Advisory CZ.

Do ESG procesu by také měly být zapojeny všechny relevantní týmy a zúčastněné strany. ESG je multidisciplinární téma a finanční oddělení, HR, výroba i marketing musí mít v této strategii své místo. Spolupráce napříč celou společností zajistí, že ESG nebude jen okrajovou záležitostí několika specialistů, ale stane se dlouhodobým závazkem, který zaměstnanci chápou. Navíc představuje příležitost budovat důvěru a posílit vztahy s investory, zákazníky a dalšími zainteresovanými stranami. Úspěšná implementace ESG podle CSRD pomůže firmě růst a udržet si dlouhodobou konkurenceschopnost.

Kromě povinností, které směrnice CSRD ukládá, jsou pak důležité i další kroky. Jedním z nich je například tzv. GAP analýza, která identifikuje mezery mezi současným stavem a legislativními požadavky. Díky ní firmy dokážou postupně zlepšovat oblasti, ve kterých mají v rámci reportu ještě mezery. Současně je dobré neplnit pouze základní legislativní požadavky směrnice CSRD, ale snažit se jít dál. Firmy, které vidí ESG jen jako legislativní povinnost, přijdou o výhody, které jim udržitelnost může přinést. Nestačí být v souladu – musíte být lídry v udržitelnosti.",2024-12-03,https://www.moore-czech.cz/tiskove-zpravy/prosinec-2024/esg-reportovani-podleha-novym-pravidlum,Moore Czech s.r.o.
Skupina Moore Czech Republic opět rozšiřuje své působení – vstoupila do společností PP Business Services a AK AUDIT,"Skupina Moore Czech Republic opět rozšiřuje své působení – vstoupila do společností PP Business Services a AK AUDIT

27 listopadu 2024

Poradenská, auditorská a technologická skupina Moore Czech Republic majetkově vstoupila v uplynulých týdnech do společností PP Business Services a AK AUDIT. Díky této akvizici dochází k posílení zejména divize Moore Accounting CZ, která se věnuje outsourcingu účetnictví, zpracování mezd a daňovému poradenství, a současně se rozšiřuje portfolio klientů divize Moore Audit CZ.

Akvizicí dalších dvou českých firem posiluje skupina Moore Czech Republic své služby v oblasti outsourcingu účetnictví, zpracování mezd, poskytování finančních služeb, daňového poradenství i statutárních auditů a v poskytování dalších auditních služeb.

Společnost PP Business Services vznikla původně spojením etablovaných právníků advokátní kanceláře AK Pavelka s experty na oblasti účetnictví, daní a finančního řízení pod vedením jednatelky Petry Ester Jedličkové. Tyto oblasti jsou klíčovými rozvojovými směry skupiny Moore Czech Republic, kdy k rozšiřování dochází organickým růstem zákaznické báze a akviziční činností.

„V PP Business Services jsme našli kvalitní odborníky, kteří rozšíří řady Moore Czech Republic. Naší prioritou bylo vždy nabídnout klientům profesionální služby, které mají základ ve zkušenostech z reálného podnikatelského prostředí. V tomto přístupu se s PP Business Services plně shodujeme a jsme přesvědčení, že zejména v oblasti služeb pro finanční ředitele společně uděláme další významný krok na trhu manažerského poradenství,“

uvádí řídící partner skupiny Moore Czech Republic, Petr Kymlička.

Společnost AK AUDIT byla založena v roce 1997 a od té doby si vybudovala silnou pozici v oblasti auditních a daňových služeb a outsourcingu účetnictví a mezd. Tým 15 pracovníků poskytuje své služby širokému portfoliu zákazníků, včetně kompletního servisu v zastupování před úřady.

„Auditní služby jsou součástí života mnoha společností a jejich důležitost roste. Důraz na vysokou kvalitu auditních služeb, založených na zkušeném týmu a profesionální metodice, je společným jmenovatelem služeb Moore Audit CZ a AK AUDIT. Nově nás společně čeká rozšiřování služeb v oblasti auditů ESG a udržitelnosti, kde využijeme vzájemné synergie,“

doplňuje Erik Ďurkáň, partner Moore Audit CZ.

Společnosti PP Business Services a AK AUDIT rozšiřují skupinu Moore Czech Republic o cca 25 zaměstnanců a zvyšují její výnosy o více než 22 mil. Kč ročně. Skupina Moore Czech Republic má v současné době zhruba 70 auditních odborníků a přes 110 pracovníků v oblasti outsourcingu mezd, účetnictví a daňovém poradenství.",2024-11-27,https://www.moore-czech.cz/tiskove-zpravy/listopad-2024/moore-czech-republic-rozisiruje-pole-pusobnosti,Moore Czech s.r.o.
NIS2 jako velká neznámá. Povědomí o klíčové směrnici pro kyberbezpečnost má jen málokdo,"NIS2 jako velká neznámá. Povědomí o klíčové směrnici pro kyberbezpečnost má jen málokdo

11 listopadu 2024

Poslanecká sněmovna aktuálně projednává nový zákon o kyberbezpečnosti. Ten do tuzemského práva implementuje evropskou bezpečnostní směrnici NIS2, s cílem posílit firmy a veřejné instituce v boji proti kybernetickým útokům. Přestože se jedná o zásadní legislativní úpravu, která se nově dotkne tisíců společností v České republice a v různých odvětvích, povědomí o ní mají zástupci firem a veřejných institucí velmi malé. I to ukázal průzkum poradenské skupiny Moore Czech Republic, kterého se zúčastnilo přes dvě stě zaměstnanců na vyšších vedoucích pozicích, šéfů podniků, soukromých podnikatelů nebo vrcholových manažerů napříč obory, jako jsou telekomunikace, zdravotnictví, finance, průmysl či státní správa.

Česká republika zavádí evropskou směrnici NIS2 (Network and Information System Directive 2) novým zákonem o kybernetické bezpečnosti. Ten vychází z už existujícího, dle Národního úřadu pro kybernetickou a informační bezpečnost kvalitně zpracovaného zákona o kybernetické bezpečnosti z roku 2014. Vláda předlohu schválila v létě letošního roku a po prvním čtení ve Sněmovně ji nyní v rámci legislativního procesu projednávají příslušné výbory. V platnost by měl nový zákon vstoupit příští rok, některé jeho povinnosti ale budou mít roční přechodnou lhůtu. Jak ve svém průzkumu zjistila skupina Moore Czech Republic, o nové směrnici NIS2 zajišťující vyšší bezpečnost sítí a informačních systémů zatím neslyšely bezmála tři čtvrtiny respondentů.

„Z průzkumu, který jsme v říjnu realizovali, vyplynulo, že povědomí o směrnici NIS2 je opravdu malé. 72 % respondentů o směrnici NIS2 doposud neslyšelo. Ti, kdo se o NIS2 doslechli, pak o ní ve 39 % případů ví pouze částečně, ve 14 % málo a 5 % dotázaných je v tomto směru téměř bez znalostí. Přitom se jedná o právní úpravu, která přináší důležité regulatorní změny. A to pro značné množství soukromých i veřejných subjektů,“

říká Radek Dvořáček, Manager Moore Technology CZ.

NIS2 kromě jiného definuje poskytovatele regulované služby, kteří se musejí ohlásit Národnímu úřadu pro kybernetickou a informační bezpečnost, zavádět bezpečnostní opatření v režimu předepsaných povinností nebo informovat úřady a zákazníky o kybernetických bezpečnostních incidentech. Které konkrétní kroky bude nutné v soukromých i státních organizacích v souvislosti s novým zákonem o kybernetické bezpečnosti a směrnicí NIS2 přijmout, o tom má detailní přehled jen 18 % účastníků výše uvedeného průzkumu.

Jak připomíná Svaz průmyslu a dopravy České republiky, působnost směrnice, resp. nového zákona, zahrne místo původních několika málo stovek subjektů až 10 tisíc společností. Namátkou – výrobce a prodejce elektrické energie, komerční letecké dopravce, nemocnice, dodavatele a distributory pitné vody i ústřední orgány státní správy. Ti se na nové povinnosti se budou muset dobře připravit. Ať už auditem současného stavu kybernetické bezpečnosti, aktualizací interních procesů nebo třeba spuštěním nových technologií.

„Z našeho průzkumu vyšlo najevo, že komplexní plán pro implementaci požadovaných opatření má pouze čtvrtina organizací. Naopak 29 % jich žádný harmonogram vůbec nemá. Samozřejmě nás také zajímalo, co firmám a institucím brání v tom, aby opatření implementovaly. Mezi ty největší překážky, které respondenti uváděli, patří vedle chybějících financí nedostatek odborných znalostí a složitost legislativních požadavků. Na nedostatek finančních prostředků si stěžovalo 50 % respondentů, 49 % zmiňovalo jako překážku nedostatek odborných znalostí, složitost legislativních požadavků zmínilo 41 % odpovídajících,“

jmenuje Radek Dvořáček.

Mezi respondenty, kteří o směrnici NIS2 vědí, je nicméně samotná směrnice vnímána relativně pozitivně. 23 % respondentů chápe NIS2 jako výraznou příležitost pro posílení důvěry zákazníků a obchodních partnerů ve své společnosti, za částečnou ji označilo 44 %. Jako výrazný přínos pro zlepšení kybernetické bezpečnosti ve firmě ji vnímá 24 % respondentů, 45 % ji označilo za částečně přínosnou.

Některá opatření vyplývající ze směrnice NIS2 přitom firmy již do svých procesů implementovaly. „

Opatření, která nová směrnice EU přináší, je mnoho. Ne všechna jsou ovšem pro firmy úplnou novinkou. Pravidelná školení zaměstnanců v oblasti kybernetické bezpečnosti zajišťuje 62 % firem, pravidelné zálohy dat provádí 49 %, běžné je také zabezpečení sítí a systémů proti kybernetickým útokům či používání vícefaktorového ověření identity. Naopak zavedení incident response plánu či hlášení incidentů NÚKIB, respektive národnímu CERT, je ve firmách spíše výjimkou,“

uvádí Miloslav Rut, partner společnosti Moore Technology CZ.

Skupina Moore Czech Republic má s implementacemi právních předpisů do každodenní firemní praxe bohaté zkušenosti. Její odborníci zajišťují potřebné právní analýzy a poradenství, které aplikují s ohledem na převažující činnost dané entity. Identifikují pomyslné trhliny kybernetické bezpečnosti a navrhují efektivní postupy řešení. Působí ve veřejném i v privátním sektoru.",2024-11-11,https://www.moore-czech.cz/tiskove-zpravy/listopad-2024/nis2-jako-velka-neznama,Moore Czech s.r.o.
Firmy vstupují do nové éry povinného ESG reportingu. Důvodem je směrnice CSRD,"Firmy vstupují do nové éry povinného ESG reportingu. Důvodem je směrnice CSRD

15 října 2024

Evropské firmy zažívají v oblasti ESG reportingu velké změny. S příchodem směrnice CSRD (Corporate Sustainability Reporting Directive) totiž budou muset povinně reportovat své nefinanční aktivity. Nové předpisy výrazně rozšiřují povinnosti firem v oblasti transparentnosti a vyžadují, aby firmy nejen vykazovaly své environmentální a sociální aktivity a procesy a systémy řízení podniku, ale také integrovaly principy udržitelnosti do svého každodenního strategického rozhodování.

Směrnice CSRD je odpovědí Evropské unie na rostoucí potřebu transparentnosti v oblasti udržitelnosti. Oproti předchozí směrnici NFRD (Non-Financial Reporting Directive), která se vztahovala pouze na omezený počet velkých společností, CSRD výrazně rozšiřuje svůj dosah.

„CSRD se vztahuje na všechny velké firmy v Evropské unii, které splňují alespoň dvě ze tří kritérií – mají více než

250 zaměstnanců, jejich roční obrat přesahuje

50 milionů eur

a jejich aktiva čítají přes

25 milionů eur. To představuje výrazné rozšíření povinností oproti předchozím předpisům.

V České republice se směrnice dotkne odhadem 250 firem

[1]

. V rámci Evropy se však očekává, že do roku 2026 bude mít povinnost vykazovat své ESG aktivity více než

50 000,“

vysvětluje Romana Zeman, ESG manažerka poradenské společnosti Moore Advisory CZ.

Velké podniky, které již podléhají směrnici NFRD, budou muset podle CSRD reportovat už za fiskální rok 2024. V případě, že má společnost fiskální rok, který se neshoduje s kalendářním, musí reportovat za fiskální rok začínající po 1. lednu 2024. Další velké společnosti, které nejsou dosud pokryty směrnicí NFRD, ale splňují alespoň dvě ze tří zmiňovaných kritérií, budou muset začít reportovat za fiskální rok 2025 a svoji první zprávu o udržitelnosti tak vydají v roce 2026. Na malé a střední podniky (SME) kotované na burze se pak povinnost vztahuje až od roku 2026, s možností dobrovolného odkladu o dva roky, tedy do roku 2028.

Klíčových požadavků obsahuje směrnice CSRD hned několik. V první řadě budou firmy povinné vykazovat své ESG aktivity podle jednotných evropských standardů ESRS (European Sustainability Reporting Standards), které zajišťují konzistenci a srovnatelnost ESG dat napříč evropskými státy. To by mělo investorům a dalším zainteresovaným stranám usnadnit srovnávání firem. Standardy pokrývají širokou škálu témat, od environmentálních dopadů (např. emise skleníkových plynů) po sociální (pracovní podmínky, diverzita) a správní aspekty (firemní řízení a transparentnost).

Nově firmy budou muset ESG data také nechávat ověřovat nezávislou stranou, aby se zvýšila důvěryhodnost a přesnost vykazovaných údajů. Požadavky CSRD pak zmiňují také tzv. dvojí materialitu – klíčový koncept v rámci ESG reportingu zajišťující, aby firmy braly v úvahu nejen to, jak jejich aktivity ovlivňují svět kolem nich, ale i jak vnější faktory ovlivňují samotné podnikání firem. Dvojí materialita tedy zahrnuje dva hlavní aspekty – vnější materialitu, která zohledňuje dopady firmy na okolí, a vnitřní materialitu, která se naopak věnuje dopadům vnějších faktorů na firmu. Tyto dva pohledy společně vytvářejí komplexní obraz, který firma musí v rámci CSRD sledovat.

Směrnice tak představuje zásadní milník pro firmy po celé Evropě.

„Její nové předpisy nejen rozšiřují povinnosti firem v oblasti reportování, ale také vytvářejí příležitosti pro firmy, které chtějí být lídry v oblasti udržitelnosti. ESG již není jen o dodržování pravidel – stává se klíčovým prvkem pro strategické řízení firem a jejich dlouhodobý úspěch. Jedná se tak skutečně o novou éru povinného ESG reportingu,“

říká Romana Zeman.

Firmy, které efektivně integrují ESG do svého podnikání, čelí menším rizikům, mají lepší přístup ke kapitálu a získávají vyšší důvěru investorů, zákazníků i zaměstnanců. Implementace ESG sice vyžaduje jisté náklady, protože firmy musejí investovat do nových systémů a procesů pro správu ESG dat, tyto investice však vedou k vyšší důvěryhodnosti u investorů a lepší připravenosti na budoucí regulace.

Zlepšení reputace a důvěryhodnosti firmy je pak jeden z hlavních benefitů implementace ESG. Firmy jsou díky němu totiž lépe vnímány na trhu a stávají se atraktivnějšími.

„ESG se v posledních letech ukazuje být klíčovým kritériem pro investory. Ti stále častěji upřednostňují firmy s transparentními a udržitelnými strategiemi. Klimatická změna a s ní související environmentální otázky jsou společensky důležitým tématem, které rezonuje nejen v médiích. Potřeba řešit dopad podnikání na přírodu s ohledem na změny klimatu tak nabývá na síle, na uhlíkovou stopu se často ptají kromě investorů i koncoví zákazníci. Tento trend vnímáme i mezi našimi klienty, kteří vyhledávají firmy s transparentními a udržitelnými strategiemi. Svoje portfolio chtějí mít čisté,“

dodává Martin Buranský, partner poradenské skupiny Moore Czech Republic.

[1]

Zdroj: https://csrd.cz/co-je-csrd/",2024-10-15,https://www.moore-czech.cz/tiskove-zpravy/rijen-2024/firmy-vstupuji-do-nove-ery-povinneho-esg,Moore Czech s.r.o.
Novela zákona o DPH: Příslib zjednodušení provázejí obavy z nadměrného papírování,"Novela zákona o DPH: Příslib zjednodušení provázejí obavy z nadměrného papírování

28 srpna 2024

Poslanecká sněmovna se po prázdninách vrací k projednávání novely zákona o dani z přidané hodnoty. Jde o rozsáhlou úpravu z dílny ministerstva financí, která do současné legislativy vnáší řadu větších i menších změn. Ty zásadnější se týkají například obratových parametrů určujících povinnost registrovat se jako plátce DPH, evidence splatnosti závazků nebo novinek ve stavebnictví. Na jedné straně novela slibuje zjednodušení dosavadních postupů, na straně druhé bude – zejména pro drobné podnikatele – znamenat větší administrativní zátěž. Fungování větších podniků naopak po této stránce výrazněji neovlivní.

Zákonodárci projednali novelu zatím v prvním čtení. Nyní přebírá pomyslnou štafetu rozpočtový výbor Sněmovny. Projde-li novela legislativním procesem, měla by být účinná od 1. ledna 2025. Počínaje tímto datem tak dojde k úpravě výpočtu obratu firem pro povinnou registraci k DPH. Dvoumilionový limit zůstává, ale místo dvanácti bezprostředně předcházejících a po sobě jdoucích kalendářních měsíců se výše obratu stanoví za kalendářní rok. Pokud tedy podnikatel nebo firma v daném roce bude mít obrat vyšší než dva miliony korun, je od počátku roku následujícího plátcem DPH.

Jiná situace ovšem nastává v případě, že obrat překročí 2 536 500 korun, což je hodnota odpovídající společné unijní částce 100 tisíc eur. V tu chvíli se subjekty stávají plátci hned druhý den.

„Skutečnost, že se podnikatelé nemusejí zabývat průběžným sledováním překročení obratu během roku, je pro ně určitě dobrou zprávou. Nepatrně ji ale kalí evropský, jen o něco málo vyšší limit 2 536 500 korun a s ním spojený požadavek být plátcem DPH hned následující den. Tady vzniká prostor pro nemálo procedurálních komplikací. Až praxe a prováděcí opatření a přístup finanční správy ukážou, do jaké míry to pro podnikatele bude ulehčení jejich práce, nebo nepříjemný byrokratický úkon,“

vysvětluje ředitel regionální kanceláře Praha ve společnosti Moore Accounting CZ a daňový poradce Michal Markvart.

Vrácení odpočtu jen při splacených závazcích

Další důležitou změnou, se kterou předkládaná novela počítá, je evidence splatnosti závazků u plátců DPH. Jestliže totiž odběratel neuhradí dodavateli závazek do šesti měsíců po jeho splatnosti, bude muset vrátit uplatněný odpočet daně.

„Zde opět vyvstává problém s možnou administrativní náročností při sledování a dodržování tohoto opatření. A to nejenom pro drobné podnikatele, ale i pro skupiny firem, které svoje vzájemné pohledávky a závazky vyrovnávají hromadně. Například formou zápočtu, kdy dochází pouze k úhradě rozdílu mezi přijatou a vydanou fakturou,“

říká Michal Markvart.

Nové lhůty a definice pro bytovou i nebytovou výstavbu

Novelizovaný zákon o dani z přidané hodnoty se dále celkem obsáhle zaměřuje na oblast stavebnictví. Kromě jiného zkracuje lhůtu pro zdanění prvního převodu nemovitosti, a to ze současných pěti let na dva roky (resp. na 23 měsíců) od jejího dokončení nebo od provedení podstatné změny stavby. S tím souvisí i nová definice této podstatné změny. Bude to muset být taková změna, která navýší hodnotu nemovitosti o více než 30 %. Obměněné podoby se dočká i definice sociálního bydlení nebo definice stavebního pozemku – ta přesně vymezuje, kdy může být dodání pozemku osvobozeno od DPH, a opírá se o potřebnou dokumentaci obecních nebo stavebních úřadů.

„Nabízí se úvaha, že ve výsledku by tyto úpravy mohly mít pozitivní dopad na ceny novostaveb. Je ale nutné vzít v potaz všechny faktory, které se do cen nemovitostí promítají. Připomeňme, že v Česku je, v porovnání s ostatními státy Evropské unie, nejhorší finanční dostupnost bydlení. Lidem u nás trvá v průměru 15 let, než si na vlastní bydlení naspoří. Pro srovnání – Belgičanům, kteří se mohou pyšnit nejlepší finanční dostupností bydlení, stačí na pořízení nového bytu 6,5 ročních platů.

[1]

Stejně tak pokud jde o délku stavebního řízení, jsme s 246 dny ve spodní části žebříčku. Nedá se tedy očekávat, že by předkládaná novela v tomto směru přinesla výrazné zlepšení,“

uzavírá Michal Markvart ze společnosti Moore Accounting CZ.

[1]

INDEX PROSPERITY A FINANČNÍHO ZDRAVÍ.

Index prosperity Česka 2023

. Online. Dostupné také zde:

https://www.indexprosperity.cz/2024/index-prosperity-ceska-2023/

.",2024-08-28,https://www.moore-czech.cz/tiskove-zpravy/srpen-2024/novela-zakona-o-dph,Moore Czech s.r.o.
Změny v DPP a DPČ mohou mít negativní dopad na flexibilitu zaměstnávání v Česku,"Změny v DPP a DPČ mohou mít negativní dopad na flexibilitu zaměstnávání v Česku

15 července 2024

Od 1. července vstoupily v platnost nové změny týkající se dohody o provedení práce (DPP) a dohody o pracovní činnosti (DPČ).

Mimo zvýšení minimální mzdy a rozšíření práv zaměstnanců pracujících na základě DPP a DPČ, například v oblasti dovolené a zaměstnaneckých výhod, přináší významnou změnu v podobě povinnosti zaměstnavatele oznámit každý měsíc DPP na ČSSZ. Tato povinnost bude mít na administrativu firem výrazný dopad.

Oznamovací povinnost se týká všech DPP, včetně těch s příjmem do 10 000 Kč, které nejsou účastny na pojistném. Zaměstnavatel musí DPP oznámit na ČSSZ do 20. dne následujícího měsíce. Současně musí také ohlašovat nástup i skončení zaměstnání, a to na předepsaném tiskopisu Výkazu DPP spolu s příjmy. Samotný režim DPP se přitom od 1. července 2024 nezměnil, limit 10 000 Kč zůstal zachován i nadále.

Na první pohled nevýrazná změna v oznamovací povinnosti však bude mít na firmy silný dopad, zejména pokud jde o zvýšení nákladů na administrativu a časovou náročnost.

„Očekávám, že ve firmách citelně naroste čas, který stráví evidencí a zpracováním měsíčních změn v rámci oznamovací povinnosti. Firmy budou muset investovat do úpravy stávajících či pořízení nových systémů a patřičně zaškolit své zaměstnance, aby zajistily včasné a správné hlášení všech dohod o provedení práce. Jinými slovy tento nový požadavek na měsíční ohlašování přidá další administrativní vrstvu, což povede k nárůstu nákladů na personální oddělení a zvýšení pracovní zátěže pro administrativní pracovníky,“

říká Marcela Hrdá, partnerka Moore Czech Republic.

Úmysl dobrý, provedení v praxi je však nejisté

Původně možná dobře zamýšlené změny tak budou zřejmě mít negativní dopad na flexibilitu zaměstnávání v České republice, zejména pokud jde o zaměstnávání formou dohody o provedení práce.

„Povinnost měsíčního hlášení všech dohod o provedení práce na ČSSZ zvýší administrativní zátěž pro zaměstnavatele, což může vést k tomu, že někteří zaměstnavatelé budou méně ochotni využívat tuto formu zaměstnání. Dodatečná administrativa a náklady spojené s evidencí a zpracováním měsíčních změn mohou odradit firmy od využívání dohod o provedení práce pro krátkodobé a dočasné úkoly. Tak ale nebudou schopné rychle a efektivně reagovat na měnící se potřeby trhu,“

vysvětluje Michal Šesták, daňový poradce Moore Accounting CZ.

Snížení celkové flexibility pracovního trhu přitom může mít širší dopady na dynamiku zaměstnávání v České republice. Firmy budou muset přehodnotit své strategie v oblasti náboru a řízení pracovních sil, aby se přizpůsobily novým legislativním požadavkům a minimalizovaly dodatečné administrativní náklady. To však může vést k tomu, že začnou hledat alternativy k dohodám o provedení práce a dohodám o pracovní činnosti. Mohou například zvýšit svou preferenci pro uzavírání hlavních pracovních poměrů, nebo naopak více tlačit na využívání externí spolupráce v podobě smluv s OSVČ.

„Motivace vlády k zavedení změn je jasná. Pokud firmy přijmou nové povinnosti a budou důsledně hlásit všechny dohody, mělo by to vést ke zvýšení transparentnosti a zlepšení podmínek pro zaměstnance. Vzhledem k demografickému vývoji v České republice a rychle se měnícímu pracovnímu trhu díky zdokonalování technologií bych však ráda viděla i větší podporu flexibilních pracovních úvazků. Myslím si, že to je téma, které by si z legislativního hlediska zasloužilo pozornost,“

dodává Marcela Hrdá.

Možností, jak zvýšit flexibilitu pracovního trhu, je mnoho

Ačkoliv si Česká republika v porovnání s ostatními státy EU stojí v oblasti flexibility pracovního trhu relativně dobře, stále existují oblasti, kde je prostor pro zlepšení. V některých zemích EU, například v Nizozemsku nebo Dánsku, je flexibilita pracovního trhu vyšší díky lépe nastaveným právním a administrativním rámcům, které podporují různé formy zaměstnávání, jako jsou zkrácené úvazky a práci na dálku. Změnu k flexibilnějšímu pracovnímu prostředí si vyžádala jak pandemie covid-19, tak i nástup generace Z do zaměstnání.

„Ačkoliv jsou zaměstnavatelé o něco ochotnější nabízet zkrácené úvazky, než tomu bylo dříve, Česko ani zdaleka nedosahuje unijního průměru. Zatímco u nás tvoří zkrácené úvazky 6 %, průměr v EU vychází na 13,7 %. Příkladem pak může být Nizozemsko, kde zkrácené úvazky tvoří dokonce 42,6 % všech pracovních poměrů

[1]

,“

popisuje Aneta Martišková, členka vedení společnosti Edenred.

Ty by přitom mohly být řešením i pro matky.

„Míra zaměstnanosti matek ve věku 20-49 let s jedním dítětem do 6 let je v Česku 39 %, zatímco v EU je to 70 %.

Pandemie covid-19 navíc ukázala, že životaschopnou alternativou k tradičním formám zaměstnání je i práce na dálku.

Jak vyplynulo z průzkumu Recruitment Academy a společnosti Edenred

[2]

, pracovat z domova nyní umožňuje zaměstnancům 9 z 10 firem, výrazně se však liší podmínky, za kterých tento benefit poskytují. Tři a víc dnů v týdnu jich umožňuje zaměstnancům z domova pracovat jen 19,5 %,“

dodává Aneta Martišková.

Další možnosti, jak pomoci zvýšit flexibilitu českého pracovního trhu, vyplynuly i z výzkumu Moore Czech Republic, který se zaměřil na zaměstnávání osob starších 55 let. Ti by například ocenili flexibilnější pracovní dobu, která by jim umožnila lepší sladění pracovního a osobního života zaměstnanců. Zájem o ni uvedlo 29,3 % respondentů. V některých zemích EU jsou přitom zcela běžné modely práce s flexibilním začátkem a koncem pracovní doby nebo možnost práce na zkrácený úvazek.

Důležitá je také podpora celoživotního vzdělávání. Flexibilní pracovní trh vyžaduje zaměstnance, kteří jsou schopni se rychle přizpůsobovat novým technologiím a pracovním podmínkám, což může být například pro zaměstnance starší 55 let problém. Zájem o podporu v oblasti zvládání nových technologií, jako je školení nebo jiná forma vzdělávání zaměřená na zvládání nejnovějších technologií a digitálních nástrojů, vyjádřilo v průzkumu 28,6 % z nich. Investice do celoživotního vzdělávání a rekvalifikací by zvýšily konkurenceschopnost pracovní síly a pomohly zaměstnancům lépe se orientovat na dynamickém pracovním trhu.

[1]

Zdroj:

https://www.indexprosperity.cz/2024/index-prosperity-ceska-2023/

[2]

Společného průzkumu Recruitment Academy a společnosti Edenred se zúčastnilo celkem 128 respondentů z řad personalistů. Sběr dat proběhl v červnu 2024.",2024-07-15,https://www.moore-czech.cz/tiskove-zpravy/cervenec-2024/zmeny-v-dpp-a-dpc,Moore Czech s.r.o.
Udržitelnost energetických firem začíná z pohledu investorů hrát prim,"Udržitelnost energetických firem začíná z pohledu investorů hrát prim

13 června 2024

Důležitost přechodu od fosilních paliv k obnovitelným zdrojům energie nabírá na síle a stává se v energetických firmách tématem číslo jedna. Na udržitelnost se totiž stále častěji ptají investoři, kteří ji při rozhodování, kam své peníze vloží, zohledňují. Podniky proto tlačí na implementaci nových technologií a zrychlování přechodu k obnovitelným zdrojům.

Tempo zrychlilo i poté, co světoví lídři na klimatickém summitu COP28 v Dubaji na konci loňského roku nečekaně přechod k čisté energii podpořili. Padesát největších ropných a plynárenských společností se zavázalo dosáhnout do roku 2030 téměř nulových emisí metanu a do roku 2050 nulových emisí uhlíku při využívání a výrobě energie.

„Komuniké signalizující odklon od fosilních paliv představuje první dohodu o postupném odchodu od uhlí, ropy a plynu za téměř tři desetiletí vyjednávání,“

upozorňuje Petr Nakládal, senior manager Energy Portfolio Management, člen skupiny Moore Czech Republic.

„Agenda udržitelnosti je v dnešní době sice pevně zakotvena v každé správní radě, tlak na firmy nicméně sílí. Pro investory je velmi důležitá transparentnost v oblasti ESG, pravidelný reporting a audity. Po firmách vyžadují jasnou strategii, jak využívání udržitelné energie v provozech zvýší,“

dodává Petr Nakládal.

Energetické firmy proto hojně investují do technologií a postupů, které zvyšují energetickou účinnost provozů. Patří mezi ně využívání pokročilých monitorovacích systémů, energeticky účinných zařízení a zdokonalení procesů minimalizujících spotřebu energie. Mnoho starší infrastruktury chtějí firmy nahradit účinnějšími a ekologičtějšími procesy – například využíváním solární energie k výrobě páry pro zvýšenou těžbu ropy.

„S analýzou technologií, jejich uvedením v praxi a vyhodnocováním efektivity firmám pomáhá AI. I tak ale bude pro podniky nesmírně náročné dosáhnout stanovených cílů a dodržet daný harmonogram. Většinu technologií potřebných k minimalizaci spotřeby energie a snížení uhlíkové stopy je totiž třeba ještě zdokonalit, případně teprve vytvořit a implementovat,“

vysvětluje Petr Nakládal.

Důležitost energetické transformace si uvědomuje i česká vláda, která v závěru loňského roku schválila přelomovou novelu energetického zákona známou jako Lex OZE II. Novela otevírá cestu ke vzniku společenstev, v jejichž rámci mohou subjekty veřejného sektoru, domácnosti a podniky sdílet mezi sebou elektrickou energii.

„Růst cen energií ještě více zdůraznil důležitost strategického řešení energetiky, trend komunální energetiky je tak na vzestupu. Prvním krokem ke komunální energetice je však zpracování místní energetické koncepce,“

říká Tomáš Křapáček, senior manager Moore Advisory CZ, který se specializuje na energetiku municipalit.

V loňském roce Moore Advisory CZ spolupracovala na optimalizaci energetického portfolia ve více než dvou desítkách měst a obcí.

„Díky zpracování

místní energetické koncepce získají obce a města kompletní přehled o energetické bilanci svého území a identifikují oblasti, kde dosahují nejvyšší nehospodárnosti. Financování zpracování místní energetické koncepce Ministerstvem průmyslu a obchodu tak pomůže samosprávám zajistit koncepční řešení,“

dodává Tomáš Křapáček.

Podle MPO decentralizace energetiky, ke které komunitní energetika přispěje, dá veřejnosti možnost vyrobenou elektrickou energii efektivně spotřebovávat na lokální úrovni, respektive v blízkosti míst výroby. Ministerstvo průmyslu a obchodu (MPO) financuje podporu zpracování místní energetické koncepce z Národního plánu obnovy. Samosprávy o ni mohou žádat až do 30. června 2025 nebo do vyčerpání alokace.",2024-06-13,https://www.moore-czech.cz/tiskove-zpravy/cerven-2024/udrzitelnost-energetickych-firem,Moore Czech s.r.o.
I přes výrazný růst cen nemovitostí  realitní bublina v ČR nehrozí,"I přes výrazný růst cen nemovitostí  realitní bublina v ČR nehrozí

5 června 2024

Ceny nemovitostí v České republice v posledních letech výrazně rostou, zejména ve velkých městech a jejich okolí. Tento růst je způsoben kombinací faktorů, jako je nedostatečná nabídka nových bytů, nižší úrokové sazby hypotečních úvěrů a rostoucí poptávka, ať už ze strany investorů nebo zájemců o vlastní bydlení.

Mimořádnou situaci na českém realitním trhu potvrzují také nová data evropského statistického úřadu Eurostat: v letech 2010 až 2022 zdražily byty a domy v ČR o 126 procent. Průměrný nárůst v zemích Evropské unie je přitom pouhých 47 procent.

Z dat Eurostatu dále vyplývá, že ruku v ruce s cenami nemovitostí šlo nahoru také nájemné, i když ne tak výrazně. V Česku vzrostlo o více než třetinu, průměr v EU činil 18 procent. České domácnosti na bydlení vynakládají v průměru 19,7 procenta svých příjmů, přibývá však domácností, které za střechu nad hlavou platí i přes 40 procent příjmů. Mezi lety 2022 a 2023 vzrostl jejich podíl z 10,6 na 13,2 procenta.

„

V poslední době jsme svědky častých zpráv o realitní bublině a hrozícím kolapsu trhu s nemovitostmi. Je pravdou, že ceny nemovitostí v posledních letech výrazně vzrostly, zejména ve velkých městech. Poptávka po nemovitostech je stále vysoká, zatímco nabídka nových bytů zůstává omezená, což tlačí ceny dále vzhůru,“

říká Bedřich Skalický, který se v poradenské společnosti Moore Advisory CZ specializuje na realitní trh.

Špatnou situaci na českém trhu potvrzuje i Tomáš Odstrčil, analytik projektu Evropa v datech, který pravidelně s Českou spořitelnou vypracovává Index prosperity a finančního zdraví. Ačkoliv se v porovnání s ostatními evropskými zeměmi Česku skvěle daří v oblasti zdravotnictví a obrany, u bydlení zaostává nejvíce.

„Index prosperity v rámci hodnocení úrovně bydlení zohledňuje například výdaje na domácnost, ceny novostaveb, počet domů a bytů na tisíc obyvatel, finanční dostupnost bydlení či délku stavebního řízení. Ve všech těchto aspektech se za loňský rok Česko umístilo na chvostu žebříčku. A v případě finanční dostupnosti dokonce na posledním místě,“

vysvětluje Odstrčil.

„

Pro pořízení nového bytu je v Česku potřeba 14,9 ročního platu. To je ve srovnání s Belgií, Dánskem, Kyprem či Nizozemskem více než dvojnásobek,“

dodává.

Podle Skalického to však nutně neznamená, že čelíme situaci srovnatelné s finanční krizí v roce 2008.

„Současný český trh se spíše zpomaluje, než aby směřoval k totálnímu kolapsu. Banky jsou při poskytování úvěrů mnohem opatrnější, regulace hypoték se zpřísnily a lidé si více uvědomují nutnost důkladného plánování svých finančních možností. To všechno přispívá k postupnému ochlazování trhu,“

říká Skalický.

„Tento vývoj naznačuje, že zatímco ceny nemovitostí mohou v krátkodobém horizontu stagnovat nebo mírně klesat, není pravděpodobné, že bychom byli svědky dramatického pádu trhu. Je důležité vnímat realitní trh v širším kontextu a nezapomínat na faktory, které přispívají k jeho stabilitě a odolnosti,“

dodává.

Velkou roli při rozhodování o budoucím bydlení nicméně sehrávají i emoce, které se mohou do přehřívání realitního trhu propisovat. „

Lidé hledající vlastní bydlení mohou snadno propadnout pocitu frustrace. Často vyčkávají na pokles cen nemovitostí a tím oddalují své rozhodnutí o koupi. Tato strategie však nemusí být vždy správná. Předpovědět budoucí vývoj na realitním trhu je velmi obtížné, zejména kvůli nečekaným okolnostem, které mohou situaci rychle změnit. Proto bych nedoporučoval odkládat pořízení vlastního bydlení. Investice do něj je dlouhodobým krokem, který by měl být založen na aktuálních potřebách a možnostech, nikoli na spekulacích o budoucím vývoji trhu,“

popisuje situaci Skalický.

Vlastním bydlením u nás v současné době disponuje 78 procent obyvatel, ale ani ostatní se nechtějí vidiny bezpečného přístavu a finanční pojistky do budoucna vzdát. Nemovitosti jsou navíc velmi vyhledávanou investicí, a to jak mezi českými, tak i zahraničními zájemci. Že je realita na současném realitním trhu složitá, potvrzuje i Skalický. Rostoucí poptávka zájemců o vlastní bydlení i investorů, která vzrostla díky poklesu úrokových sazeb hypotečních úvěrů, naráží na nedostatečnou výstavbu nových nemovitostí, které nepřejí ani zdlouhavé legislativní procesy.

„Poptávka vysoce převyšuje nabídku a tento trend vnímáme i mezi našimi klienty. Zájem o investice do bydlení neustále roste, což způsobuje nárůst cen a zároveň omezenou dostupnost kvalitních nemovitostí. Tato situace je patrná ve velkých městech a atraktivních lokalitách, kde zájem o koupi přetrvává. Vzhledem k těmto skutečnostem doporučujeme potenciálním kupcům vlastního bydlení nevyčkávat,""

dodává Skalický.",2024-06-05,https://www.moore-czech.cz/tiskove-zpravy/cerven-2024/tz-ceny-nemovitosti,Moore Czech s.r.o.
Ekonomická analýza Moore Czech Republic potvrdila výhodnost investice do lanovky na Ještěd,"Ekonomická analýza Moore Czech Republic potvrdila výhodnost investice do lanovky na Ještěd

30 května 2024

Jednokabinová lanovka, pro kterou hlasovali obyvatelé Liberce, radní i zastupitelé, bude sice náročnější na investice, z dlouhodobého hlediska se však jedná o ekonomicky nejvýhodnější variantu. Vyplývá to ze studie

„Podnikatelský záměr na obnovení a provozování lanové dráhy Horní Hanychov – Ještěd

“, kterou pro statutární město Liberec vypracovala skupina Moore Czech Republic a která bylasoučástí podkladů pro liberecké zastupitele. Cílem studie bylosestavit ekonomický model záměru a vyhodnotit jeho finanční parametry.

„

Ve výstupním reportu jsme shrnuli závěry vyhodnocení jednotlivých variant. Z nich nám vyplynulo doporučení dvoulanové technologie s jednou kabinou, a to v prodloužené trase Horní Hanychov – Ještěd. Celková investice zahrnující pořízení lanovky, stavební práce, nákup pozemků a další související investice dosáhne až na 750 milionů korun. Návratnost jsme v realistické variantě spočítali na 15 a půl roku. Při zahájení demolice a stavebních prací na konci roku 2026 se s otevřením nové lanovky počítá v lednu 2029. Průměrná cena jízdného je kalkulována na 326 Kč včetněDPH s tím, že počítáme s významným zvýhodněním pro občany Liberce,“

říká Václav Škapa, partner ve skupině Moore Czech Republic.

Ačkoliv bude prodloužená varianta náročnější na investice, bude ve výsledku výhodnější. Trasa vedoucí z Horního Hanychova totiž umožní přímé napojení na MHD i centrální parkoviště, čímž se zajistí její větší vytížení. Jednoduše dostupná a bezbariérová lanovka má tak potenciál přilákat více cestujících.

„Zvolená varianta technologie Funifor, tedy tramvaj, která má nižší investiční a provozní náročnost, umožňuje navíc provoz i za zhoršených klimatických podmínek a je na ní možné realizovat mezistanici. Mezistanice by tak mohla být využívána zejména lyžaři v zimních měsících, čímž se posílí turistický potenciál lanovky,“

dodává Škapa.

O finální podobě lanovky rozhodli na konci dubna zastupitelé města. Pro stejnou variantu hlasovali dříve i radní. Podpořili tak výsledky ankety, které se zúčastnilo 1668 respondentů.

„Jedná se o projekt velkého regionálního významu, názor místních obyvatel byl proto pro nás velmi důležitý. Ve prospěch kabiny na dvou lanech přezdívané tramvaj jich hlasovalo přes padesát osm procent. Na vybrané variantě se tak shodla jak veřejnost, tak i odborníci,“

řekl primátor Liberce Jaroslav Zámečník.

Na výběr přitom bylo z celkem šesti variant. Tři varianty byly ve stávající trase dlouhé bezmála 1,2 kilometru a tři stejné v prodloužené trase o 770 metrů ke konečné tramvaji v Horním Hanychově. V jedné variantě se počítalo se zachováním kyvadlového provozu dvou kabin, kdy každá pojme 50 nebo 70 lidí. V druhé byl navržen oběžný systém s 12 či 17 kabinami, přičemž každá by měla kapacitu deset lidí. Ve třetí, vítězné, variantě nazývané tramvaj se počítalo s jednou kabinou zavěšenou na dvou lanech pro 80 nebo 100 lidí.

Od tragické nehody, ke které došlo v říjnu 2021, je lanovka mimo provoz. Zatím je ve vlastnictví Českých drah, s městem se ale již dohodli na jejím odkoupení za 34,976 milionu korun.",2024-05-30,https://www.moore-czech.cz/tiskove-zpravy/kveten-2024/ekonomicka-analyza-lanovka-jested,Moore Czech s.r.o.
Hotelnictví: Check-in do roku růstu a digitálních změn V České republice je největší problém krátká doba pobytů turistů,"Hotelnictví: Check-in do roku růstu a digitálních změn V České republice je největší problém krátká doba pobytů turistů

16 května 2024

Sektor ubytovacích služeb v loňském roce překročil svůj pandemický stín. Mnohé hotelové skupiny překonaly rekordy v obsazenosti a výnosnosti. Letošní rok je ve znamení důrazu na inovace v technologiích a digitální transformaci, zejména prostřednictvím sofistikovaného využití umělé inteligence, která nabízí nové strategie pro získání konkurenčního náskoku. V České republice, kde odvětví ubytovacích služeb zaznamenalo loni růst počtu turistů a přenocování, čelí sektor specifickým výzvám, jako je kratší doba pobytů turistů a potřeba adaptace na nové trendy, jako jsou již zmíněná digitalizace a udržitelnost.

Globální odvětví ubytování a služeb spojených s trávením volního času mělo loni úspěšný rok. Řada hotelových skupin zaznamenala nové rekordy, pokud jde obsazenost a výnosy. Nastal tak zlomový okamžik. V letošním roce již toto odvětví nebude definovat svůj úspěch srovnáváním klíčových ukazatelů výkonnosti před a po globální pandemií. Odvětví se posunulo dál. Firmy, které jsou v tomto odvětví aktivní, se v letošním roce budou muset soustředit především na uplatňování nových strategií a zavádění digitálních novinek, které jim mohou získat konkurenční náskok.

Posun k sofistikovanějším aplikacím AI

Klíčovým tématem jsou technologické inovace, zejména využití umělé inteligence (AI). Sektor se postoupně posouvá od relativně jednoduchých „experimentů“ s AI, kam především patří využití chatbotů pro zákaznický servis nebo například aplikace ChatGPT pro vytváření marketingových kampaní, ke specializovanějším a sofistikovanějším aplikacím. Ty nabízí celou škálu možností, jak může umělá inteligence proměnit sektor hotelů a volnočasových služeb - od dynamického řízení příjmů, po bezpečnostní systémy nebo řízení energií a zdrojů.

Velké mezinárodní hotelové řetězce proto investují miliony dolarů do aplikací AI a tempo jejich zavádění se zrychluje. Odhaduje se, že do roku 2033 dosáhne trh s umělou inteligencí v odvětví pohostinství globálně hodnoty 8,12 miliardy dolarů.

„Po letech, kdy bylo odvětví ubytovacích služeb charakteristické pomalým přijímáním nových technologií, tak dochází k prudkému zlomu. Do jisté míry je to i výsledek těžce nabytých zkušeností, kdy po pandemii bylo třeba najít nové obchodní modely a postavit se čelem k digitální transformaci,“

řekl Marton Takacs z Moore Global.

Česko v tomto segmentu nezůstává pozadu. Například lídr českého hotelového trhu,  OREA Hotels & Resorts, pracuje na implementaci celé řady nástrojů využívajících umělou inteligenci: „

Naším cílem je vylepšit zážitek hotelových klientů a zjednodušit práci vlastním zaměstnancům,“

vysvětluje Tomáš Holan

, Chief Digital Officer, OREA Hotels & Resorts.

Trendem je bleisure

Optimistické výhledy hoteliérů na letošní rok jsou podpořeny i prognózami silné poptávky. Podle Global Business Travel Association by celosvětové výdaje na služební cesty měly v roce 2024 dosáhnou výše 1,5 bilionu dolarů a poprvé tak překročí úroveň před pandemií.

Porostou také výdaje na „bleisure"" cestování (tj. „business“ -podnikání  a „leisure“ - volný čas), při němž lidé spojí pracovní cestu s odpočinkem. Zůstávají v daných destinacích déle a utrácejí zde tedy více peněz. Očekává se, že hodnota globálního trhu „bleisure“ do roku 2032 dosáhne celosvětově 731,4 miliardy dolarů.

Růst investic a expanze

Zájem investorů o hotelnictví zůstává velký. Hotely jsou totiž považovány za atraktivní komerční nemovitosti. Klíčovým lákadlem je schopnost provozovatelů hotelů dynamicky měnit ceny pokojů a přizpůsobovat se tak různým tržním podmínkám, stejně jako solidní trend v obsazenosti. To je odlišuje od kancelářských a maloobchodních komerčních nemovitostí.

Hlavní mezinárodní hotelové řetězce mají ambiciózní strategie expanze a svůj zájem zaměřují zejména na rostoucí regiony. Blízký východ, jihovýchodní Asie a silné evropské turistické destinace budou i nadále investičně horkými místy.

„V odvětví ubytovacích služeb samozřejmě přetrvávají některé významné nejistoty: od geopolitických rizik až po dopady hospodářského zpomalení v některých tradičně silných ekonomikách, jako je například Německo. Stejně tak se budou muset vypořádat s rostoucími vstupními náklady a přetrvávajícím nedostatek kvalifikovaných pracovníků. Odvětví bude i nadále čelit silným konkurenčním tlakům. Hotely soutěží o zákazníky a jejich loajalitu v situaci, kdy se neustále zvyšují jejich nároky,“

hodnotí situaci Marton Takacs z Moore Global.

V České republice chybí turisté s delším pobytem

Také v České republice došlo v loňské roce k růstu zájmu o služby hotelů. Ubytovalo se v nich přes 22 milionů turistů a jejich počet mírně překonal předcovidový rok 2019. V porovnání s rokem 2022 stoupl počet turistů o 13,5 procenta a počet přenocování o 10,7 procenta. Nicméně ani rok 2023 úroveň z roku 2019 ještě nepřesáhl a byl nižší o 1,8 procenta. Loni hosté v Česku strávili 56 milionů nocí.

„Problémem českého sektoru ubytovacích služeb je totiž to, že jezdí turisté na kratší cesty. Souvisí to i se změnou struktury přijíždějících turistů. Jezdí k nám mnohem více lidí z okolních zemí, a naopak stále chybí dlouhé pobyty například návštěvníků z Asie. Nejpočetnější zahraniční turistickou skupinou loni byli Němci, na druhém místě byli Slováci a třetí bylo Polsko. Celkově však dominují domácí hosté. Z 22 milionů turistů, kteří se loni v Česku ubytovali, bylo přibližně 12,5 milionu Čechů,“

uvádí Marcela Hrdá, partnerka skupiny Moore Czech Republic.

„Zejména Praha stále pociťuje důsledky po covidu omezeného leteckého spojení se státy mimo Evropu, zejména s Amerikou a Asií. To u potenciálních hostů český trh znevýhodňuje a generuje i kratší pobyty či méně roomnights,“

uvádí Jiří Fontana, Director of revenue, OREA Hotels & Resorts.

„Pro český sektor ubytovacích služeb je důležitá adaptace na nové trendy a změny ve spotřebitelském chování. Digitalizace a udržitelnost se stávají klíčovými tématy, stejně jako personalizované služby. Významným faktorem pro cestovní ruch je také podpora ze strany státu a propagace České republiky jako atraktivní turistické destinace, kde se zahraničním návštěvníkům vyplatí zdržet se déle,“

komentuje Marcela Hrdá.

O skupině MOORE Czech Republic

Poradensko-auditní a technologická skupina MOORE Czech Republic poskytuje svým klientům široké portfolio aktivit v 6 divizích – MOORE Advisory CZ, MOORE Accounting CZ, MOORE Audit CZ, MOORE Academy CZ, MOORE Technology CZ a MOORE Legal. MOORE Czech Republic působí na trhu od roku 2011 a od roku 2020 je součástí nadnárodní sítě MOORE Global. MOORE Czech Republic zaměstnává téměř 300 specialistů a působí v 9 místech České republiky a na Slovensku.

Předností skupiny MOORE Czech Republic je schopnost propojovat oblast odborného poradenství s přímou realizací činností a projektů v praxi, čímž přilákala do svého portfolia nejen korporátní klienty, ale také kombinaci středně velkých společností a aktuálně se rychle rozvíjejících start-upů. Více informací o skupině MOORE Czech Republic naleznete na

www.moore-czech.cz

.

O MOORE Global

MOORE Global je jedna z největších mezinárodních sítí auditorských a poradenských společností s více než 30 000 pracovníky ve více než 260 nezávislých firmách a 114 zemích. Renomovaná síť odborně zaměřených firem se jménem MOORE ve svém názvu vznikla již v roce 1907. Více podrobných informací je možné nalézt na internetové adrese

www.moore-global.com

.",2024-05-16,https://www.moore-czech.cz/tiskove-zpravy/kveten-2024/hotelnictvi-check-in,Moore Czech s.r.o.
"Bez ohledu na nedostatek zaměstnanců, Češi nad 55 let si myslí, že najít práci je kvůli věku problém","Bez ohledu na nedostatek zaměstnanců, Češi nad 55 let si myslí, že najít práci je kvůli věku problém

6 května 2024

Až 85,2 % Čechů starších 55 let se domnívá, že právě věk je hlavní překážkou při hledání nového zaměstnání. Určitě je o tom přesvědčeno 46,7 % respondentů a spíše si to myslí 38,5 % respondentů ve věkové skupině nad 55 let. To, že Češi vnímají s rostoucím věkem své šance na získání nového zaměstnání jako klesající či omezené, vyplynulo z průzkumu společnosti MOORE Czech Republic na reprezentativním vzorku české populace. Neliší se přitom ani příliš pohled respondentů „mladší“ věkové kategorie 55 – 59 let, od pohledu starších ročníků z věkové skupiny 60 – 65 let. U těch prvních je o menších šancích pro starší přesvědčeno 42,5 % a spíše si to myslí 41,7 %. Respondentů starší věkové kategorie je pak o tom, že věk je hlavní překážkou pro nalezení nového zaměstnání, přesvědčena více než polovina (50,4 %) a 35,6 % z nich si myslí, že to tak spíše je.

„Trh práce je v České republice přehřátý, zaměstnanci chybí v řadě profesí, přesto firmy zatím moc neumí oslovit potenciální zaměstnance ve věku nad 55 let. Přitom se většinou jedná o kvalifikovanou pracovní sílu, která často umí jazyky a do pracovního procesu vstupovala v prvních porevolučních letech na počátku 90. let. Zároveň mají před sebou dalších nejméně 5-10 let potenciální pracovní kariéry, a mohou zaměstnavatelům nabídnout zkušenosti a v řadě případů i vysokou loajalitu,“

říká Marcela Hrdá, partnerka skupiny MOORE Czech Republic.

„V rámci EU má Česká republika dlouhodobě jednu z nejnižších mír nezaměstnanosti. Pro českou ekonomiku to však vůbec není dobrá zpráva. Je brzdou oživení české ekonomiky a konkurenceschopnosti českých firem. Firmy na trhu práce neustále bojují o kvalifikované pracovníky. Pokud nebudou vytvářet podmínky pro růst pracovních pozic na částečné úvazky a podporovat prostředí pro udržení zaměstnanců 55+, mohou mít do budoucna velké problémy,“

varuje Marcela Hrdá.

Je samozřejmé, že zaměstnanci ve věkové skupině nad 55 let mohou mít odlišné požadavky a očekávání od svého zaměstnání, než mladší věkové skupiny. Týká se to jak pracovního prostředí, tak například zaměstnaneckých benefitů, případně podpůrných aktivit, které by jim při hledání a výkonů zaměstnání pomohly. A na to, přes veškerá firemní úsilí o to být celoživotní zaměstnavatel, nejsou zatím firmy plně připraveny a svou zaměstnaneckou politiku orientují zejména na mladší ročníky.

Právě i z průzkumu pro MOORE Czech Republic vyplynulo, že 69,3 % respondentů vnímá obavy zaměstnavatelů, že právě, když zaměstnanci dovrší určitý věk, tak nedokáží udržet krok s rychle se vyvíjejícími technologiemi a digitálními změnami a 64 % je přesvědčeno, že firmy prostě preferují mladší zaměstnance. 52,2 % respondentů si myslí, že firmy mají u věkové skupiny nad 55 let předsudky z hlediska produktivity a motivace.

„Spíše než fakta, hrají negativní roli v HR strategii firem předsudky. Ty budou muset ve své personální politice a jejím věkovým zaměřením projít mentální transformací, pokud chtějí samy udržet tempo rozvoje například ve srovnání se zahraniční konkurencí. Týká se to celého portfolia oblastí, začínající tím, že budou muset potřeby zaměstnanců ve věku nad 55 let nejprve lépe poznat a na základě této analýzy pak sestavit postupy, kterými dokáží oslovit tuto určitě zajímavou skupinu potenciálních zaměstnanců,“

doplňuje Marcela Hrdá.

Právě jednou z oblastí, která je důležitá pro potenciální zaměstnance ve věku nad 55 let, je míra flexibility ze strany zaměstnavatele. 58,8 % respondentů starších 55 let a 62,6 % ve věku 60 – 65 let žádnou míru flexibility ze strany zaměstnavatelů nevidí. Musí se prostě vejít do standardních parametrů zaměstnanecké politiky, které jsou ale většinou nastaveny na věkové kategorie mladších a středních věkových skupin. To znamená například zaměření na programy pro zaměstnané matky s dětmi, nebo přemíra sportovního vyžití coby benefitů, zatímco zaměstnanci ve věkové skupině 55+ spíše ocení jako benefit například kulturní představení a zaměření na další vzdělávací aktivity.

Uchazeči o zaměstnání ve výzkumu vyjmenovali další podpůrné aktivity, které by jim pomohly při hledání uplatnění na trhu práce:

29,3 % respondentů uvedlo flexibilní pracovní dobu, 28,6 % uvedlo podporu v oblasti zvládání nových technologií, jako je například školení nebo jiná forma vzdělávání zaměřené na zvládání nejnovějších technologií a digitálních nástrojů a 21 % pak zmínilo podporu zdraví a programy na podporu zdravého životního stylu.

Nicméně 46,5 % respondentů je přesvědčeno, že by jejich uplatnění na trhu práce pomohlo zvýšení povědomí o přínosech starších a zkušenějších pracovníků a 32,6 % by uvítalo více informací o vhodných pracovních příležitostech.

Když se pak respondenti měli vyjádřit ke svému stávajícímu zaměstnání a využití svých schopností, 34,3 % respondentů cítí, že jejich schopnosti jsou plně využity a jsou důležité pro úspěch týmu či projektu, na kterém pracují. Naopak 37,7 % zaměstnanců ve věku 55 let a více je přesvědčeno, že by mohlo svému zaměstnavateli nabídnout více. 23,8 % respondentů má pocit, že některé jejich schopnosti jsou pro organizaci, kde pracují, důležité, ale jiné dovednosti a zkušeností nejsou dostatečně využívány; 13,9 % si myslí, že i když jsou jejich zkušenosti a dovednosti využívány, cítí, že mohu nabídnout více a mohli by se podílet na dalších úkolech či projektech.

O výzkumu:

Výzkum realizovala společnost MOORE Czech Republic pomocí Instant Research IPSOS na vzorku 600 respondentů starších 55 let, kteří jsou v zaměstnaneckém poměru. Výzkum proběhl v dubnu 2024.",2024-05-06,https://www.moore-czech.cz/tiskove-zpravy/kveten-2024/prace-cesi-nad-55,Moore Czech s.r.o.
Sophiina volba dodavatelů automobilek,"Sophiina volba dodavatelů automobilek

20 března 2024

Ještě před nedávnem by bylo téměř automatické, že dodavatelé automobilek by měli svou výrobu přeorientovat na elektromobilitu. Dnes však rozhodování o investicích do změny výroby již tak jednoduché není. Přední světoví výrobci automobilů totiž signalizují, že elektromobily nejsou jedinou cestou, kterou zvažují. To vše činí investiční rozhodování jejich dodavatelů složitější.

Tváří v tvář stagnujícímu prodeji elektromobilů se mnoho velkých automobilových značek začíná stavět k budoucnosti svého odvětví o poznání pragmatičtěji, než tomu bylo ještě donedávna. Stále častěji zdůrazňují, že tradiční spalovací motor bude i nadále mít na trhu svou roli spolu s bateriovým pohonem a širokou škálou „e-paliv"".

Elektromobilita zpomaluje

„Očekává se, že v roce 2024 se prodá 16,7 milionu osobních automobilů na elektrický pohon, což představuje celkový nárůst o 21 %. To zní sice optimisticky, ale rozdílný vývoj na hlavních automobilových trzích nutí výrobce k obezřetnosti. V Evropě se očekává stagnace, prodeje v USA by mohly stáhnout dolů politické úvahy a omezení pobídek, zatímco růst v Číně se zpomaluje kvůli nasycení trhu a ekonomickým obavám spotřebitelů - zástupců střední třídy,“

uvádí Thomas Ziegler, Moore Global.

V lednu tohoto roku předseda představenstva Toyoty, druhého největšího světového výrobce automobilů, prohlásil, že elektromobily nikdy nebudou tvořit více než 30 % celosvětového prodeje automobilů. Akio Toyoda, vnuk zakladatele společnosti, tak jen zopakoval svůj dlouhodobý názor, že alternativní paliva, jako je vodík, nabízejí větší výhody z hlediska výrobních a provozních nákladů. A to říká představitel firmy, která přišla s prvním masově prodávaný elektromobilem Prius již v roce 1997.

Nejistota pro dodavatele

Pokud si samotní výrobci nejsou dnes již zcela jisti, že budoucnost je výhradně v elektromobilitě, jak na to mají reagovat jejich dodavatelé?

Pokud jde o společnosti na vrcholu dodavatelského řetězce, které dodávají přímo konečným výrobcům automobilů (jde o tzv. úroveň Tier 1 a často se jedná o společnosti, které vyrábějí klíčové komponenty nebo systémy – např. celé motory, převodovky, brzdové systémy nebo infotainmentové systémy), jako jsou Bosch, Delphi nebo Getrag, tak těm způsobuje tato váhavost už nyní bolení hlavy. Musí se totiž rozhodnout, jak rozdělit své rozpočty na výzkum a vývoj mezi různé pohonné systémy.

Pro společnosti na úrovni Tier 2 dodavatelského řetězce, kteří dodávají produkty a komponenty dodavatelům z Tier 1 (jde například o výrobce ložisek, elektronických součástek, kabelů nebo plastových dílů), tak pro ně je nejistota ve směřování automobilek ještě bolestnější. Vyvíjí a vyrábí mnoho vysoce specializovaných komponent, u nichž je změna výroby velmi problematická.

„Je velmi obtížné, aby společnost, která vyrábí vysoce technologicky náročné součásti motorů pro automobily poháněné fosilními palivy, plynule přešla na výrobu dílů pro vozidla poháněná bateriemi. Tato změna si vyžádá čas a investice. Nicméně, jak udělat takové zásadní rozhodnutí v situaci, kdy není zcela jasné, kde je budoucnost mobility,“

upozorňuje Thomas Ziegler, Moore Global.

Pokud je pro dodavatele přechod na novou výrobu pro elektromobily vůbec možný, tak před nimi stojí zásadní investiční rozhodnutí. Většina dodavatelů druhé úrovně jsou přitom malé a střední firmy a často rodinné podniky, které se při financování musí hodně spoléhat na vlastní peněžní zdroje a bankovní úvěry.

Výroba automobilových dílů je však podnikání s relativně nízkou marží a k dosažení rozumného zisku vyžaduje obrovské objemy. Je velmi pravděpodobné, že velcí výrobci automobilů se budou snažit tyto marže ještě více snížit, aby získali prostředky na financování vlastních investic do nových technologií.

Rozhodování mezi světem spalovacích motorů a elektromobilů možná nebude nutné

Výsledkem této globální šachové partie o budoucnost mobility bude velká konsolidace mezi tradičními dodavateli automobilek. Je docela pravděpodobné, že tyto změny přilákají potřebné finanční prostředky - nejspíše od soukromých investorů. Pravděpodobně se také rozvine užší spolupráce a společné podniky mezi firmami v dodavatelském řetězci.

„Nejistota tak bude v dohledné budoucnosti i nadále charakteristickým rysem automobilového trhu. Na druhou stranu pravděpodobně také podnítí vznik nového ekosystému s užšími vztahy mezi výrobci automobilů a jejich dodavateli. Může se stát, že podniky nebudou muset nakonec volit mezi starým světem spalovacích motorů a novou érou elektrických vozidel. Možná mohou zvládnout obojí,“

upozorňuje Martin Buranský, partner Moore Czech Republic.

„Pochopitelně i čeští dodavatelé automobilek čelí výzvám v důsledku změn v automobilovém průmyslu. Někteří se snaží již nyní přizpůsobit novým trendům a investují do inovací a technologií souvisejících s elektromobilitou. Na českém trhu k tomu však přistupuje i další výzva v podobě chtonického nedostatku kvalifikované pracovní síly a pak samozřejmě i tlak na snižování nákladů. Situace v automobilovém průmyslu je nyní velmi dynamická a vyžaduje značnou adaptabilitu od českých dodavatelů,“

uzavírá Martin Buranský.",2024-03-20,https://www.moore-czech.cz/tiskove-zpravy/brezen-2024/sophiina-volba-dodavatelu-automobilek,Moore Czech s.r.o.
Čtvrtá průmyslová revoluce teprve začíná,"Čtvrtá průmyslová revoluce teprve začíná

1 března 2024

Společnost Moore Global naznačila ve své analýze hlavní trendy roku 2024 v oblasti průmyslové výroby a distribuce. Jsou jimi umělá inteligence a pokročilé analytické nástroje, které nabízí nové příležitosti pro optimalizaci výroby a rozhodování založené na datech. Firmy se přitom musí vyrovnat s riziky spojenými s důvěrou v digitální technologie. Mezi další silné trendy patří repatriace výroby.

„Ve světě, kde pandemie a geopolitická nestabilita odhalily slabiny dlouhých dodavatelských řetězců, se firmy obrací sále častěji k strategii repatriace výrobních kapacit. Tento krok, podpořený státními pobídkami a investicemi do technologií, signalizuje přechod od modelu 'just-in-time' k efektivnějšímu a odolnějšímu průmyslovému ekosystému,“

říká Marcela Hrdá, partnerka Moore Czech Republic.

V průmyslu a distribuci jsme svědky digitální transformace, která je přirovnávána ke čtvrté průmyslové revoluci. Poté, co do průmyslové výroby začala promlouvat umělá inteligence, však tato revoluce teprve skutečně odstartovala. Tempo inovací se v letošním roce ještě zrychlí.

Firmy si stále více uvědomují, jaký dopad mohou mít nástroje umělé inteligence na přesné předvídání chování zákazníků, predikci zásadních trendů, které jim dají náskok před konkurencí, a modelování alternativních scénářů firemních strategií. Navíc digitální nástroje potřebné k růstu a rozšiřování produkce nebyly nikdy dostupnější než dnes. Nezbytnou podmínkou jejich využití jsou však další výrazné investice.

„Společnosti, které vykazují nejvyšší výnosy při využití umělé inteligence ve své činnosti, využívají téměř třikrát častěji než ostatní firmy různé nástroje pro rozvoj technických dovedností a schopností všech svých zaměstnanců. Jejich manažerům je jasné, že budoucnost je nejen ve využití digitálních technologií, ale pro firmu z nich plyne přínos pouze tehdy, když jsou data dostupná v reálném čase a přístupná všem zaměstnancům - nejen lidem v IT odděleních,“

komentuje Mark Fagan z Moore Global.

Rub a líc moderních technologií

Správně využitá umělá inteligence může firmám zjednodušit stanovování klíčových ukazatelů výkonnosti a dělat správná obchodní rozhodnutí. Výkonné analytické nástroje a nástroje pro vizualizaci dat mohou kombinovat informace a statistiky z různých zdrojů a poskytnout tak lepší a rychlejší přehled lidem ve firmách, kteří na jejich základě dělají podnikatelská a obchodní rozhodnutí. To vede k přesnějšímu předvídání prodeje a lepší optimalizaci výroby.

Každá mince má však dvě strany. Manažeři, kteří vkládají důvěru v digitální technologie, musí mít stále na zřeteli, že tato důvěra nemůže být bezbřehá. Důvěryhodnost shromažďovaných dat a způsob jejich prezentace se stávají rozhodující. Pokud se konkrétní metriky, rozhodnutí či intepretace za využití umělé inteligence stanou opěrným bodem firemních rozhodnutí, musí být nutně stoprocentně přesné a ověřené.

Investice brzdí vysoká cena peněz

Zavádění nových systémů a datových strategií vyžaduje zdroje, čas a investice. Ani v případě umělé inteligence a dalších digitálních technologií neexistují žádné rychlé zkratky a levné zázraky na počkání. V době globálních ekonomických problémů jsou investiční rozpočty firem napjaté. Mimo jiné i proto, že současné úrokové sazby prodražují náklady na půjčky. A i když se hovoří o snižování úrokových sazeb, hrozba dalšího zpomalení globální ekonomiky nebo recese stále visí ve vzduchu.

„Efektivnější finanční řízení je důležité zejména pro společnosti, které jsou součástí dlouhých a složitých dodavatelských řetězců a jsou na nich závislé. Trhliny v globální pavučině výroby a distribuce způsobené pandemií se podařilo již téměř zacelit. Nicméně pokračující geografická nestabilita vytváří nové překážky,“

říká Marcela Hrdá.

„Zdá se, že výrobní model just-in-time, který dominoval světovému průmyslu po 40 let, se již vyčerpal a nebude dále možný. Například útoky na lodní dopravu v Rudém moři vedly ke čtyřnásobnému zvýšení nákladů na kontejnery a prodloužení dodacích lhůt o 10 dní,“

uvádí Mark Fagan z Moore Global.

Repatriace výroby

Ve velkých západních ekonomikách je novou realitou repatriace výrobních kapacit zpět na domácí trhy nebo hledání alternativ blíže k domovu. Například výdaje na rozšiřování výroby se v USA od konce roku 2021 do konce loňského roku zdvojnásobily, což bylo podpořeno velkými státními pobídkami na investice do infrastruktury a zaměstnanosti. Evropa reaguje vlastními pobídkami k výstavbě továren a jednotlivé země vytváří své dotační balíčky, aby nalákaly investice.

Dochází k významným posunům, pokud jde o umístění výroby. Tento trend urychluje otevírání nových továren v Evropě i USA, protože podniky se stále častěji rozhodují vyrábět produkty blíže spotřebitelům, kteří je budou kupovat.

„Poslední léta jednoznačně potvrdila, že není možné se spoléhat jenom na dovoz, byť by to znamenalo mít k dispozici zboží (někdy i služby) za nižší náklady. V kritických obdobích cena raketově roste a ekonomický prvek dovozu je potlačený. Současně platí, že každá země musí najít svoji míru ekonomické nezávislosti. K tomu moderní technologie ve výrobě značně pomohou,“

uzavírá Marcela Hrdá.",2024-03-01,https://www.moore-czech.cz/tiskove-zpravy/brezen-2024/ctvrta-prumyslova-revoluce-teprve-zacina,Moore Czech s.r.o.
"Technologie ve financích výrazně zrychlují, hlavní roli hraje umělá inteligence","Technologie ve financích výrazně zrychlují, hlavní roli hraje umělá inteligence

9 února 2024

Tempo technologických změn v segmentu finančních služeb výrazně zrychluje

a sektor se dostal do čela zavádění umělé inteligence, strojového učení a blockchainu. Vyplývá to z analýzy poradenské skupiny Moore Global.

Podle ní nabízejí digitální nástroje potenciál pro zvýšení efektivity, zvýšení marží a snížení počtu stížností zákazníků. Tyto příležitosti však také představují rizika, která, pokud nebudou pochopena a zmírněna, mohou převážit nad přínosy.

Finančnictví - odvětví, které vzniklo před třemi stoletími, se za posledních 25 let výrazně proměnilo.

„Technologie, od aplikací pro chytré telefony až po blockchain, zásadně změnily způsob poskytování finančních služeb a umožnily zákazníkům vybírat si z širší nabídky finančních produktů a rozhodovat se rychleji než kdykoli předtím,""

říká Ewen Fleming z poradenské skupiny Moore Global a dodává, že se nyní nacházíme v nové éře, kdy se doba potřebná k přijetí nových technologií zrychlila. To přináší příležitosti i rizika, která jsou méně předvídatelná než dříve.

Výzkum toho, čemu dnes říkáme umělá inteligence, se poprvé objevil v 50. letech minulého století (spolu s kreditními kartami), ale přijetí bylo pomalé a zákazníci viděli jen málo praktických aplikací. S blížícím se koncem tisíciletí velký technický pokrok v Silicon Valley předznamenal rychlý rozvoj finančních technologií neboli oboru „fintech“. V letech 1995 až 2014 došlo k významnému technickému pokroku, který ovlivnil finanční služby, od internetového bankovnictví až po bezkontaktní kreditní karty.

Hlavním impulsem pro tuto změnu byla poptávka zákazníků po internetovém bankovnictví, která si vynutila změny v distribuci služeb finančních institucí, shromažďování a ochraně dat a prevenci podvodů. Finanční společnosti také potřebovaly zvýšit efektivitu služeb zákazníkům a posílit nedostatečné ziskové marže a výnosy pro své investory. Kromě toho se některé tradiční finanční společnosti rozhodly přetvořit se v technologické inovátory nebo vytvořit dceřiné společnosti či značky zaměřené na digitální technologie, aby omládly a přesvědčily trh, navýšit ocenění jejich akcií.

Umělá inteligence proměňuje svět financí

Příležitosti ke zvýšení přesnosti a efektivity operací jsou pro finanční společnosti silným hnacím motorem:

Umělá inteligence může shromažďovat a zpracovávat bankovní data a vytvářet doporučení týkající se nových produktů nebo služeb, které by mohly zákazníkům pomoci s finančními problémy v jejich životě.

Algoritmy strojového učení mohou analyzovat údaje o transakcích zákazníků a identifikovat vzorce podvodné činnosti a také využívat behaviorální biometrii, jako je rozpoznávání otisků prstů nebo obličeje, k odhalování a prevenci podezřelých aktivit.

Správci fondů využívají hory nových dat, k nimž má umělá inteligence přístup, a které lze analyzovat během několika sekund, k posouzení potenciálních rizik pro výkonnost společnosti, která nemusí být okamžitě zřejmá, jako jsou dopady špatné správy a řízení nebo nedostatečná opatření v oblasti udržitelnosti reagující na agendu ESG.

Pojišťovny využívají tuto technologii k vytváření stále přesnějších modelů klimatických změn, aby mohly vyhodnotit rizika, která představují stoupající hladiny moří a nahodilé bouřkové jevy.

Větší spoléhání se na data však vyžaduje, aby zadávané informace byly stoprocentně přesné, což nemusí být vždy pravda.

„Například jedna banka označila asi 1 % svých zákazníků za zranitelné, ale po použití algoritmů AI se toto číslo zvýšilo na přibližně 35 %. Problémem je, že zatím nemáme úplnou důvěru v kvalitu informací a schopnost spolehlivě odstranit tzv. falešně pozitivní případy,“

přibližuje Ewen Fleming.

V regulaci je nejdále EU

Regulační orgány se snaží dohánět tempo technologických inovací. První pravidla pro umělou inteligenci na světě má EU. Zástupci členských států EU se počátkem letošního února shodli na konečném kompromisním znění

aktu o umělé inteligenci (AI Act)

. Nový akt EU o umělé inteligenci spočívá v klasifikaci technologií podle způsobu využití a zavedení různých úrovní omezení podle toho, jaké s sebou nesou riziko. Některé systémy chce EU zcela zakázat, další nástroje jako algoritmy na rozpoznávání obličejů by zase podléhaly silné regulaci.

Celou dobu jeho projednávání ho provázela bouřlivá diskuse. Kritizovali ho zejména zástupci byznysu, kteří se obávali znevýhodnění evropských firem vůči americkým a čínským konkurentům.

„Když technologie rychle postupuje, pak regulace pochopitelně zaostává. Hrozí však také druhý extrém, a to že může regulace zajít příliš daleko, což představuje podstatné riziko pro investované prostředky. Může také tlumit další inovace,""

komentuje Ewen Fleming a doplňuje:

„Jestliže první část technologické revoluce ve finančních službách trvala pět desetiletí, další fáze může trvat jen pět let.“

Tlak na vývojáře technologií, investory a regulační orgány, aby udrželi krok s tímto tempem změn, bude podle něj velmi intenzivní.

„I když otázka regulace je nepochybně legitimní, stále přetrvává nebývalý přinos, který pro sektor finančních služeb AI má. AI totiž nejen zvyšuje efektivitu a produktivitu ve finančních službách, ale také vede k lepší ochraně zákazníků, inovacím v produktech a službách a ke zlepšenému rozhodovacímu procesu. AI může například analyzovat transakční vzory v reálném čase a identifikovat podezřelé aktivity, což pomáhá předcházet podvodům. AI také umožňuje finančním institucím nabízet personalizované produkty a služby založené na historii a preferencích zákazníka. A v neposlední řadě AI může automatizovat rutinní a časově náročné úkoly, jako je zpracování úvěrů, což umožňuje rychlejší rozhodování a zvyšuje produktivitu. Chatboti a virtuální asistenti mohou poskytovat zákaznickou podporu 24/7, což zlepšuje zákaznickou zkušenost,“

doplňuje Martin Buranský, partner Moore Czech Republic.",2024-02-09,https://www.moore-czech.cz/tiskove-zpravy/unor-2024/technologie-ve-financich-vyrazne-zrychluji,Moore Czech s.r.o.
Komunitní energetika může změnit Česko,"Komunitní energetika může změnit Česko

24 ledna 2024

Stát podporuje energetickou transformaci měst a obcí

V závěru loňského roku Poslanecká sněmovna i Senát schválily přelomovou novelu energetického zákona známou jako Lex OZE II, která České republice otevřela cestu k rozvoji komunitní energetiky. Jedním z prvních kroků měst a obcí, který umožňuje nastartování komunitní energetiky, je zpracování místní energetické koncepce. Na to je aktuálně možné čerpat významnou dotační podporu.

Ministerstvo průmyslu a obchodu (MPO) financuje podporu zpracování místní energetické koncepce z Národního plánu obnovy. Od prosince o ni mohou žádat samosprávy v rámci výzvy č. NPO 3/2024. Žádosti je možné podávat on-line prostřednictvím portálu AIS MPO do 30. 6. 2025.

„Zpracování místní energetické koncepce významně pomáhá obcím a městům získat kompletní přehled o energetické bilanci svého území a identifikovat oblasti, kde dosahují nejvyšší nehospodárnosti, což je klíčové pro přesné zacílení energetických opatření,“

říká Tomáš Křapáček, manažer, Moore Advisory CZ, který se specializuje na energetiku municipalit. Jen v roce 2023 spolupracovala společnost Moore Advisory CZ na optimalizaci energetického portfolia ve více než dvou desítkách měst a obcí.

„

Spolupráce s našimi klienty ukazuje, že oblast energetiky nebyla, až na světlé výjimky, po dlouhé období strategicky řešena. Růst cen energií však způsobil znatelný nárůst nákladů a samosprávy musí reagovat. Je však nutné koncepční řešení. Doporučujeme, aby se samosprávy zamyslely nad energetickým směřováním a efektivně, například s ohledem na návratnost, prioritizovaly své rozvojové aktivity,“

upozorňuje Tomáš Křapáček.

„V praxi se setkáváme s tím, že v řadě případů se první úvahy municipalit upínají na to, aby byly veškeré střechy osazeny solárními panely. Přes nesporná pozitiva fotovoltaických elektráren není vhodné zužovat řešení komplexní energetické oblasti jen na soláry, je to zkratkovité a nemusí to přinést ty nejlepší efekty ve smyslu energetických úspor nebo nových výnosů,“

varuje Tomáš Křapáček, manažer, Moore Advisory CZ.

Na zpracování místních energetických koncepcí mohou obce a města, popřípadě dobrovolné svazky obcí, získat dotační podporu ve výši 85 až 95 % z celkových způsobilých výdajů, a to v závislosti na velikosti, resp. počtu obyvatel řešeného území. O předchozí dotační výzvu byl ze strany samospráv takový zájem, že došlo k násobnému navýšení celkové finanční alokace.

Cesta ke komunitní energetice

Zpracování koncepce má pro samosprávy velký význam. Jejich prostřednictvím je možné detailně zhodnotit současný stav, inventarizovat svá odběrná místa a sestavit kompletní energetickou bilanci. Specifikem místních energetických koncepcí je skutečnost, že energetická bilance je sestavována nejen za majetek samosprávy, ale také za podnikatelský sektor a segment domácností.

„

Skutečnost, že do přípravy koncepce je zapojena širší veřejnost, je velmi důležitá k nezbytnému prohlubování vertikální spolupráce na lokální úrovni. Současně se mnohdy jedná o první krok směřující ke vzniku komunitní energetiky, kdy na základě získaných dat je možné kalkulovat očekávané energetické a ekonomické dopady sdílení energetických toků tak, jak umožňuje Lex OZE II. Vznik společenstev je v samosprávách v současnosti téma č. 1, přičemž využíváme naše nabyté zkušenosti, abychom procesně, organizačně a technicky umožnili vznik těchto lokálních komunit,

“ vysvětluje Tomáš Křapáček ze společnosti Moore Advisory CZ.

Novela energetického zákona nazvaná Lex OZE II otevírá cestu ke vzniku společenstev, v jejichž rámci mohou subjekty veřejného sektoru, domácnosti a podniky sdílet mezi sebou elektrickou energii. Podle Ministerstva průmyslu a obchodu decentralizace energetiky, ke které komunitní energetika přispěje, dá veřejnosti možnost vyrobenou elektrickou energii efektivně spotřebovávat na lokální úrovni, respektive v blízkosti míst výroby. Decentralizovaná energetika bude dle MPO v příštích letech doplňovat tu stávající, centralizovanou, jejímž principem je výroba energie z velkých centrálních zdrojů a její následný odběr širokým spektrem spotřebitelů.

„Místní energetické koncepce přinášejí také návrh energetických řešení. Vedle identifikace příležitostí dochází k vymezení očekávané výše investic, kalkulaci dopadů do energetické bilance a provozní ekonomiky, stejně jako k vyhodnocení celkové návratnosti. To umožňuje samosprávám svá opatření prioritizovat a realizovat správná a datově podložená rozhodnutí. Nezanedbatelný je rovněž environmentální aspekt, kdy v realizační fázi pak dochází k plnému a promyšlenému využití potenciálu obnovitelných zdrojů energie,“

uzavírá Tomáš Křapáček, manažer, Moore Advisory CZ.",2024-01-24,https://www.moore-czech.cz/tiskove-zpravy/leden-2024/komunitni-energetika-muze-zmenit-cesko,Moore Czech s.r.o.
Hybridní práce zvyšuje produktivitu firem,"Hybridní práce zvyšuje produktivitu firem

18 ledna 2024

Podle výzkumu společnosti Moore Global má hybridní způsob práce pozitivní dopad na produktivitu. Shodli se na tom zástupci většiny středně velkých firem v klíčových ekonomikách světa. Tyto firmy proto dále zvyšují podporu tohoto flexibilního způsobu práce.

„Hybridní práce je moderní pracovní model, který kombinuje práci z kanceláře a práci na dálku (většinou z domova). Tento model poskytuje zaměstnancům flexibilitu v tom, kde a někdy i kdy pracují, ale stále udržuje určitou míru fyzické přítomnosti v kanceláři. V posledních letech se stále více rozšiřuje a získává na popularitě,“

řekla Marcela Hrdá, partnerka Moore Czech Republic.

Podle průzkumu společnosti Moore Global mezi téměř 2 000 vedoucími pracovníky středně velkých společnosti ve 12 klíčových světových ekonomikách

[1]

se podpora práce z domova zvýšila ve většině odvětví hospodářství. Výjimkou jsou pohostinství, cestovní ruch a výroba, kde jsou možnosti aplikace hybridní práce omezené. Výzkum se týkal pozic ve firmách, u nichž je hybridní práce aplikovatelná. Zúčastnili se ho podnikatelé a vlastníci-manažeři středně velkých firem. Ti obvykle očekávají, aby vše nové, co aplikují ve svých firmách, mělo trvalý přínos pro vztahy se zaměstnanci a odrazilo se v růstu efektivity a hospodářského výsledku. To očekávají i od hybridní práce.

Hlavní závěry výzkumu společnosti Moore k hybridní práci

77 % vedoucích pracovníků uvedlo, že jejich firma začala více podporovat práci na dálku díky pandemii Covid-19.

Šest z deseti respondentů uvedlo, že hybridní práce má pozitivní dopad na produktivitu.

68 % respondentů uvedlo, že jejich společnost začala v důsledku pandemie více podporovat rozvoj aktivit v oblasti e-commerce, tedy rozvoj obchodních aktivit na internetu nebo pomocí dalších elektronických prostředků.

Nejzřetelnější a dlouhodobou změnou byl nárůst práce na dálku, kdy více než tři čtvrtiny respondentů uvedly, že ji nyní podporují více než před pandemií Covid.

Největší změnu v ochotě aplikovat práci na dálku zaznamenala odvětví energetiky a veřejných služeb, kde 91 % organizací vyjádřilo větší podporu tomuto způsobu práce. Dalšími odvětvími se silnou podporou hybridní práce nad 80 % byly sektory správy majetku a nemovitostí, IT, automobilový a letecký průmysl, elektrotechnika, účetnictví, finance a další profesionální služby jako například poradenství. Jejich podpora práce na dálku odráží schopnost využívat technologie k tomu, aby umožnily bílým límečkům a týmům zákaznických služeb efektivně vykonávat svou práci mimo tradiční místa u kancelářských stolů.

Hlavním přínosem práce na dálku bylo reálné zvýšení produktivity.

Více než polovina podniků ve všech odvětvích - kromě pohostinství a cestovního ruchu - se domnívá, že hybridní práce pozitivně ovlivnila jejich produktivitu. V celém vzorku 62 % respondentů uvedlo, že hybridní práce pomáhá produktivitě. Zjištěné přínosy jsou však do značné míry závislé na schopnosti odvětví přejít na práci na dálku.

Graf: Podíl respondentů v jednotlivých odvětvích, kteří uvedli, že hybridní práce pozitivně ovlivnila produktivitu jejich organizace

Zdroj: Moore Global

Hybridní způsob práce má řadu výhod pro zaměstnance i zaměstnavatele.

Výhody pro zaměstnance

Flexibilita: Zaměstnanci mohou lépe sladit pracovní a osobní život. Mohou například snížit dobu strávenou dojížděním a mít více času pro rodinu nebo koníčky.

Zvýšená produktivita: Mnoho lidí uvádí, že jsou produktivnější doma, kde jsou méně rušeni než v kanceláři. Růst produktivity ostatně potvrzuje i výzkum společnosti Moore.

Lepší vyvážení pracovního a osobního života: Flexibilita v práci na dálku umožňuje lepší vyvážení mezi pracovními povinnostmi a osobním životem.

Zlepšení psychického zdraví: Snížení stresu spojeného s dojížděním a flexibilnější pracovní režim může přispět k lepšímu duševnímu zdraví.

Výhody pro zaměstnavatele

Zvýšená produktivita a angažovanost zaměstnanců: Šťastnější zaměstnanci, kteří mají vyváženější pracovní a osobní život, bývají produktivnější a více angažovaní ve své práci.

Snížení nákladů: Firmy mohou snížit náklady na kancelářské prostory a související náklady, jako jsou energie a vybavení.

Atraktivita firmy pro nové talenty: Firmy nabízející hybridní model práce jsou často atraktivnější pro talentované pracovníky, kteří hledají flexibilitu v práci.

Podpora diverzity a inkluze: Hybridní pracovní model může být přínosný pro zaměstnance s různými potřebami a životními situacemi, například pro rodiče malých dětí nebo pro osoby se zdravotním postižením.

„Hybridní způsob práce přináší řadu výhod jak pro zaměstnance, tak pro zaměstnavatele, včetně větší flexibility, zvýšené produktivity a lepšího vyvážení mezi pracovním a osobním životem. Výzvou však může být udržení firemní kultury, komunikace a spolupráce mezi zaměstnanci, když nejsou vždy fyzicky přítomni v kanceláři. Efektivní implementace hybridního modelu vyžaduje pečlivé plánování, jasné komunikační strategie a vhodné technologické nástroje,“

řekla Marcela Hrdá, partnerka Moore Czech Republic.

[1]

Průzkum zahrnoval podniky působící v Austrálii, Brazílii, Francii, Německu, Hongkongu, Itálii, Nizozemsku, Jižní Africe, Španělsku, Spojených arabských emirátech, Velké Británii a USA.",2024-01-18,https://www.moore-czech.cz/tiskove-zpravy/leden-2024/hybridni-prace-zvysuje-produktivitu-firem,Moore Czech s.r.o.
Zvýšení daní pro firmy a změny ve výhodách pro rodiny: Co nás čeká v novém roce 2024,"Zvýšení daní pro firmy a změny ve výhodách pro rodiny: Co nás čeká v novém roce 2024

27 prosince 2023

Vstupujeme do roku 2024, který bude rokem řady daňových změn. Od zvýšení sazby daně z příjmů právnických osob až po omezení daňových výhod pro rodiny a zaměstnance - tyto a další změny budou mít rozsáhlý dopad na ekonomický život v České republice. Jaké jsou podle odborníků poradenské skupiny Moore Czech Republic ty nejzásadnější změny a jaký bude jejich dopad?

Firmy odvedou státu více

Pro firmy bude jednou z nejzásadnější změn

zvýšení sazby daně z příjmů právnických osob

(„DPPO“) z 19 % na 21 %, které bylo stěžejním bodem vládního konsolidačního balíčku na ozdravení veřejných financí. Stát tak přenesl problémy státního rozpočtu na firmy.

„Schválené zvýšení sazby daně tak bude představovat zvýšení daňové povinnosti o přibližně 10 %.

Výrazně to zasáhne do disponibilních zisků, které by firmy mohly jinak investovat, resp. promítnout do cen. To může v konečném důsledku také snížit jejich konkurenceschopnost vůči zahraničním společnostem. Dalším možným důsledkem je přenesení vyšších daňových nákladů na spotřebitele prostřednictvím vyšších cen svých produktů a služeb,“

říká Martin Pech, daňový manažer společnosti Moore Accounting CZ, která je součástí skupiny Moore Czech Republic.

Druhá zásadní změna z pohledu firem je

omezení daňové uznatelnosti u nepeněžních benefitů

. Náklady na nepeněžité plnění zaměstnancům (dle § 25/1/h ZDP) budou pro zaměstnavatele daňově neuznatelné, pokud budou u zaměstnance osvobozené od daně z příjmu (dle § 6/9/d ZDP). V původním vládním návrhu balíčku na ozdravení veřejných financí hrozilo úplné zrušení daňového zvýhodnění nepeněžních zaměstnaneckých benefitů. I současná podoba omezení daňové uznatelnosti nepeněžních benefitů bude však představovat nárůst administrativy a snížení atraktivity nepeněžních benefitů. Ty přitom hrály dosud poměrně důležitou roli v zaměstnanecké politice – jak při náboru, tak udržení pracovníků.

„Omezení uznatelnosti u nepeněžních benefitů bude mít proto pro české zaměstnavatele významný dopad. Ti budou muset počítat s vyššími daňovými náklady a mohou změnit svou strategii zaměstnávání. Skutečnost, že zaměstnavatel bude muset odvést daň z příjmů právnických osob z nákladů na nepeněžní benefity, které poskytne svým zaměstnancům, představuje další daňové znevýhodnění pro firmy, které přinese rok 2024,“

komentuje změny Martin Pech.

Další změny

daní z příjmů právnických osob („DPPO“) v roce 2024

Zavedení limitu vstupní ceny / daňových odpisů osobních automobilů na 2 mil. Kč, a to u vozidel uvedených do užívání počínaje rokem 2024.

Ponechání mimořádných daňových odpisů pro bezemisní vozidla, a to pro ta pořízená v letech 2024 – 2028.

Darování tichého vína – nově půjde o daňově neuznatelnou reprezentaci a nebude tak možné uplatnit náklad na nákup těchto vín.

Oznámení o příjmech plynoucích do zahraničí – oznamovací povinnost ohledně nezdaněných plateb (buď osvobozených nebo nezdaněných na základě mezinárodní smlouvy o zamezení dvojímu zdanění) do zahraničí se zužuje pouze na platby licenčních poplatků, podílů na zisku (včetně likvidačních zůstatků apod.) a úroků.

Rušení výhod pro rodiny a zaměstnance

A jaké změny se chystají u

daní z příjmů fyzických osob

? Část změn se dotkne především rodin s dětmi. Do rozpočtu rodin, zejména těch s nižšími příjmy, bude mít podstatný dopad

omezení daňové slevy na manželku nebo manžela

. Dosud měli nárok na daňovou slevu manželé/manželky ve výši 24 840 Kč ročně, pokud splňovali určité podmínky. Nově bude nárok na daňovou slevu pouze pro manžele/manželky, kteří mají společnou domácnost s dítětem do 3 let.

Současně se ruší

daňová sleva za umístění dítěte do školky

, která byla dosud 17 300 Kč ročně. Zrušení této slevy znamená, že rodiče dětí, které jsou v mateřské škole, budou muset zaplatit na dani z příjmů fyzických osob o 17 300 Kč více.

„Zrušení daňové slevy na manželku nebo manžela a daňové slevy za umístění dítěte do školky znamená, že rodiny s malými dětmi budou muset zaplatit na dani z příjmů fyzických osob o 42 140 Kč více. To může mít významný dopad na jejich životní úroveň. Může to mít i negativní dopad na trh práce – tato opatření totiž nepodporují rychlejší návrat matek do zaměstnání a firmy, tak přichází o kvalifikovanou pracovní sílu,“

uvádí Martin Pech, daňový manažer společnosti Moore Accounting CZ.

Od počátku roku dojde i ke

zrušení daňové slevy na studenta

, která činila 4 020 Kč ročně. Zrušení této slevy znamená, že studenti budou muset zaplatit na dani z příjmů fyzických osob o 4 020 Kč více.

Změnou, která se dotkne jen určité skupiny fyzických osob, je

snížení hranice pro uplatnění 23% sazby daně z příjmů fyzických osob

(„DPFO“) ze 48násobku průměrné mzdy na 36násobek průměrné mzdy (tj. již od cca 1,5 mil. Kč). Doposud byli zaměstnanci s příjmy do 48násobku průměrné mzdy zdaněni sazbou 15 %. Po snížení hranice budou zaměstnanci s příjmy do 36násobku průměrné mzdy zdaněni sazbou 15 % a zaměstnanci s příjmy nad 36násobkem průměrné mzdy budou zdaněni sazbou 23 %.

„To znamená, že zaměstnanci s příjmy nad 36násobkem průměrné mzdy budou platit o 8 % vyšší daň z příjmů. Je to poměrně razantní zvýšení efektivní daňově zátěže fyzických osob. Je to méně viditelné, než kdyby došlo ke zvýšení daňové sazby, ale dopad do příjmů těch, kterých se to dotkne, to bude mít poměrně velký. Ovlivní to především vyšší střední třídu,“

upřesňuje říká Martin Pech.

Oproti

tomu změny u nefinančních benefitů

se dotknou všech zaměstnanců. U vymezených nepeněžních benefitů v § 6/9/d ZDP (např. použití vzdělávacích a rekreačních zařízení, poskytnutí rekreace či zájezdu, tělovýchovných a sportovních zařízení atd.) bude zaveden celkový limit pro uplatnění osvobození od daně u zaměstnanců (tedy i sociálního a zdravotního pojištění), a to ve výši poloviny průměrné mzdy ročně (přibližně 20 tis. Kč v roce 2023). Omezení zaměstnaneckých benefitů zvýší daňovou a pojistnou zátěž pro zaměstnance.

„Zaměstnanci, kteří budou mít od zaměstnavatele poskytnuty nepeněžní benefity v hodnotě nad polovinu průměrné mzdy ročně, budou z těchto benefitů povinni odvést daň z příjmů fyzických osob a sociální a zdravotní pojištění. Zaměstnanci tak budou mít pravděpodobně menší zájem o nepeněžní benefity, které budou takto významně daňově zatíženy. Firmy tak přichází nejen o motivační nástroj, ale i způsob, jak podporovaly zdravý životní styl svých zaměstnanců prostřednictvím příspěvků na vstupy do sportovních zařízení, rekreace apod. Bude je to limitovat i v podpoře osobního růstu pracovníků prostřednictvím benefitů na vzdělávání. V konečném důsledku to může znamenat, že lidé budou v práci méně výkonní, zhorší se jejich zdravotní stav, což bude mít s velkou pravděpodobností negativní dopad na veřejné finance v rámci dlouhodobější perspektivy,“

komentuje úpravy zvýhodnění Martin Pech, daňový manažer společnosti Moore Accounting CZ.

Jednou u nejvíce diskutovanou změnou, která měla platit od počátku roku 2024, je

omezení zvýhodnění u dohod o provedení práce

(„DPP“).  Omezení daňového zvýhodnění bude mít významný dopad jak na fyzické osoby, které mají příjmy z DPP, tak na firmy, pro které „dohodáři“ pracují. Navržené změny zpřísňují pravidla pro osvobození od odvodu sociálního a zdravotního pojištění u DPP (aktuálně osvobozeny všechny DPP do 10 tisíc Kč). Nově bude stanovený souhrnný limit pro všechny dohody, které má jeden pracovník současně u více zaměstnavatelů, ve výši 40 % průměrné mzdy. Novela také zavádí oznamovací povinnost zaměstnance s DPP u více zaměstnavatelů v jednom kalendářním měsíci (za účelem sledování limitu rozhodného příjmu).

„Nicméně tento navržený režim je tak administrativně zatěžující, že byl odložen o půl roku na 1. července 2024 a pravděpodobně bude ještě revidován,“

vysvětluje Martin Pech.

Další změny u

daní z příjmů fyzických osob („DPFO“)

v roce 2024

Limitace osvobození příjmů z převodu podílů a cenných papírů (CP) nově až od roku 2025, a to na 40 mil. Kč za zdaňovací období (kalendářní rok), na příjmy nad tento limit již nepůjde uplatnit toto osvobození. Aby se limitace nevztahovala retrospektivně i na již držené podíly / CP, je možné tyto přecenit (ocenit znalcem) ke konci roku 2024 a tuto hodnotu uplatnit proti příjmům z prodeje podílů / CP přijatých počínaje rokem 2025.

Zvýšení základu pro sociální a zdravotní pojištění u OSVČ z aktuálních 50 % dílčího základu daně z příjmů ze samostatné činnosti na 55 % od roku 2024.

Snížení DPH u potravin

Pokud jde o

daň z přidané hodnoty

(DPH), nejzásadnější změnou je

snížení sazby u potravin z 15 % na 12 %.

Toto snížení se bude týkat všech potravin, včetně základních potravin, jako je pečivo, mléko, maso, zelenina a ovoce. Toto opatření bylo jedno z mála, které mělo být ve prospěch spotřebitelů a mělo se teoreticky promítnou do snížení cen potravin. Nicméně velcí obchodníci nyní spíše mluví o zvýšení cen potravin v novém roce než o opaku a to i v situaci, kdy potravináři a zemědělci zlevňují dodávané potraviny do obchodních řetězců. Dopad daňového opatření na rodinné rozpočty je tedy aktuálně otevřený.

Sloučení dvou snížených sazeb DPH (10 a 15 %) na jednu sazbu ve výši 12 %, tj. snížení DPH o 3 %, se týká vedle potravin a vymezených nealkoholických nápojů také např., pohřebních služeb, zdravotnických prostředků a palivového dřeva.

Další změny

u DPH

v roce 2024

Osvobození knih od DPH (s nárokem na odpočet),

Omezení nároku na odpočet u pořízení osobních automobilů – maximálně lze uplatnit nárok na odpočet ve výši 420 tis. Kč (odpovídá ceně auta do 2 mil. Kč bez DPH), navazuje tak na limit pro uplatnění daňových odpisů do nabývací ceny ve výši 2 mil. Kč. Časově je tato limitace nastavena tak, že platí pro ty automobily, u kterých dojde k dodání, resp. uhrazení zálohy až v roce 2024; to de-facto znamená, že při uhrazení zálohy již v roce 2023 za daný automobil by tento limit neměl být aplikován ani při dodání (a fakturaci - vyúčtování) tohoto automobilu v roce 2024.",2023-12-27,https://www.moore-czech.cz/tiskove-zpravy/prosinec-2023/zvyseni-dani-pro-firmy-a-zmeny-ve-vyhodach,Moore Czech s.r.o.
Přínosy umělé inteligence pro byznys rostou a spolu s tím také investice do ní,"Přínosy umělé inteligence pro byznys rostou a spolu s tím také investice do ní

10 prosince 2023

Nová studie Moore Global ukazuje, že umělá inteligence (AI) se stává klíčovou součástí růstové strategie mnoha společností. Tři čtvrtiny velkých a středních firem po celém světě v posledních čtyřech letech zvýšilo své investice do umělé inteligence, čímž potvrzuje rostoucí zájem o tuto technologii v byznysu. Hlavní přínosy AI zahrnují zvýšení produktivity a zlepšení zákaznické zkušenosti, přičemž pouze 22 % firem vnímá AI jako prostředek ke snížení počtu zaměstnanců nebo mzdových nákladů. Studie také naznačuje, že většina vedoucích pracovníků považuje AI za klíčovou investici s pozitivním dopadem na budoucí finanční výkonnost a udržitelnost jejich společností.

Většina velkých a středních firem po celém světě považuje umělou inteligenci (neboli AI) za příležitost k růstu, a to navzdory probíhajícím diskusím o dopadu této technologie na lidstvo. Zatímco se ve veřejném prostoru vedou existenciální spory, vedoucí představitelé podniků pokračují v investicích do umělé inteligence. Trh s umělou inteligencí měl v roce 2021 hodnotu přibližně 100 miliard dolarů, ale ta by se podle odhadů mohla do roku 2030 zvýšit na zhruba 2 biliony dolarů.

Společnost Moore Global zjišťovala v této souvislosti postoj top manažerů k umělé inteligenci

[1]

. Analýza názorů na AI potvrdila, že zájem o využití umělé inteligence v byznysu je vysoký  - 77 % firem za poslední čtyři roky zvýšilo investice do AI nebo její využití. To znamená, že naprostá většina podniků se zabývá umělou inteligencí a zkoumá, jak by tato technologie mohla zlepšit jejich podnikání.

Společnosti s nejméně 250 zaměstnanci, které hlásí nejrychlejší zavádění AI, zaznamenaly v období od roku 2019 do současnosti průměrný nárůst tržeb o 15 % - což je více než dvojnásobek oproti firmám, kde se investice do této technologie nebo její využívání v posledních čtyřech letech zastavily.

Oslovené firmy investovaly do technologie AI v uplynulém roce v průměru 1,5 milionu dolarů - v případě automobilového a leteckého sektoru se částka zvýšila na 3,2 milionu dolarů.

KLÍČOVÁ ZJIŠTĚNÍ STUDIE SPOLEČNOSTI MOORE

Pouze 4 % podniků neočekává, že by se role umělé inteligence v blízké budoucnosti rozšířila nebo sehrála v jejich podnikání nějakou roli.

56 % vedoucích pracovníků podniků tvrdí, že umělá inteligence představuje pro jejich organizaci příležitost - oproti 23 %, kteří v ní vidí hrozbu.

65 % respondentů očekává, že v příštích třech letech a také v dalších letech bude využití umělé inteligence v jejich organizaci narůstat.

Nejčastěji vnímaným přínosem AI je zvýšení produktivity, které uvedlo 48 % osob s rozhodovací pravomocí. Dalším nejčastěji uváděným přínosem bylo zlepšení zákaznické zkušenosti.

Pouze 22 % respondentů vnímá AI jako prostředek ke snížení počtu zaměstnanců nebo mzdových nákladů.

Pouhá 2 % respondentů tvrdí, že AI pro jejich činnost nepředstavuje žádný přínos.

Přínos pro byznys

Za hlavní přínos využití umělé inteligence označilo 48 % respondentů zvýšení produktivity. Z odvětvového hlediska má sektor energetiky největší podíl respondentů, kteří uvádějí potenciální zvýšení produktivity díky investicím do AI, a to o 57 %.

Další nejčastější odpovědí bylo, že AI pomáhá zlepšit zákaznickou zkušenost, což je názor, který sdílí 43 % respondentů. V maloobchodě a vzdělávání byl podíl této možnosti ještě vyšší - téměř 50 %. Tato odvětví stále hledají technologická řešení, která jim umožní koordinovat procesy a poskytovat vysokou úroveň služeb.

„Jedním z opakujících se narativů o umělé inteligenci je, že povede ke změnám na trhu práce a v budoucnu učiní některé profese nadbytečnými - zejména ty, kde převládají opakující se úkoly. Nicméně pouze 22 % vedoucích pracovníků podniků v studii Moore Global uvádí jako důvod, proč se obracejí k umělé inteligenci, snížení počtu zaměstnanců a mzdových nákladů. To naznačuje, že tato technologie není v současné době vnímána jako prostředek k zásadnímu snižování počtu pracovníků,“

říká Martin Buranský, partner Moore Advisory CZ.

Zatímco pro některé podniky může umělá inteligence představovat nástroj ke zvýšení produktivity, pro jiné může představovat problém. V některých odvětvích se proto budou muset změnit modely podnikání. Nicméně většina respondentů - 56 % - tvrdí, že umělá inteligence představuje pro jejich organizaci příležitost, což výrazně převyšuje 23% podíl těch, kteří se obávají, že představuje hrozbu.

Budoucnost spojená s AI

Pokud jde o budoucnost, tak většina vedoucích pracovníků firem předpokládá, že AI bude stále důležitější. Největší část dotázaných - 65 % - očekává, že v příštích třech letech a následně v dalších letech bude využití AI v jejich organizaci narůstat. Dalších 24 % firem je přesvědčeno, že využití AI bude v příštích třech letech nadále růst, ale nakonec ztratí na dynamice. Výzkum ukázal také na malou skupinu skeptičtějších šéfů: čtyři procenta respondentů uvedla, že neočekávají, že by umělá inteligence v příštích třech letech rostla nebo že by v tomto období hrála v jejich organizaci nějakou roli.

„Naprostá většina vedoucích pracovníků  považuje umělou inteligenci za zásadní investici, která může mít významný dopad na jejich firmy. Implantaci AI do jejich podnikání považují za důležité s ohledem lepší budoucí finanční výkonnost a zároveň udržitelnost jejich společností do budoucna,“

uzavírá Martin Buranský, partner Moore Advisory CZ.

[1]

Společnost Moore Global zjišťovala ve své analýze postoje k umělé inteligenci (AI) mezi podniky s nejméně 250 zaměstnanci. Průzkum byl proveden na reprezentativním vzorku 1858 vedoucích pracovníků s rozhodovací pravomocí v organizacích v Austrálii, Brazílii, Francii, Německu, Hongkongu, Itálii, Nizozemsku, Jižní Africe, Španělsku, Spojených arabských emirátech, Velké Británii a Spojených státech.",2023-12-10,https://www.moore-czech.cz/tiskove-zpravy/prosinec-2023/prinosy-umele-inteligence-pro-byznys,Moore Czech s.r.o.
Ochrana oznamovatelů: 42 % zaměstnanců se obává odvetných opatření,"Ochrana oznamovatelů: 42 % zaměstnanců se obává odvetných opatření

5 prosince 2023

Přes čtyři měsíce již platí nový zákon o ochraně oznamovatelů zavádějící klíčové změny u firem s více než 250 zaměstnanci. Podle výzkumu společnosti Moore Czech Republic, avšak pouze

44 % zaměstnanců v těchto firmách ví o povinnosti zavedení vnitřních oznamovacích systémů. Přestože 70 % zaměstnanců je ochotno upozorňovat na protiprávní jednání, 42 % má obavy z odvetných opatření.

„Zjištění také ukazují na nedostatky v metodách oznamování a potřebu lepšího informování

a vzdělávání zaměstnanců. Edukace a posílení důvěry je důležitá pro úspěch zákona, který představuje klíčový prvek v boji proti korupci a posilování transparentnosti v České republice,“

komentuje

Petr Štětka, senior manager z poradenské skupiny Moore Czech Republic.

Nový zákon o ochraně oznamovatelů tzv. „whistleblowerů"" nabyl účinnosti

1. srpna letošního roku. Oznamovatelé by nyní měli hrát významnou roli v upozorňování na protiprávní jednání v organizacích a firmách. Změna legislativy se v první fázi týká podniků a dalších zaměstnavatelů s více než 250 zaměstnanci, obcí s počtem obyvatel přesahujícím 10 tisíc a veřejných zadavatelů s více než

50 zaměstnanci.

„Firmy s 50 až 249 zaměstnanci mají ze zákona do 15. prosince dodatečný čas na přípravu efektivního oznamovacího systému. Bohužel se zdá, že mnoho z nich nebere tuto příležitost vážně a nechává implementaci na poslední chvíli,“

upozorňuje Petr Štětka, senior manager z poradenské skupiny Moore Czech Republic, který se zaměřuje na problematiku whistleblowingu.

Zaměstnanci tápou

Jedním z hlavních ustanovení zákona je povinnost zaměstnavatelů zprovoznit vnitřní oznamovací systém.

Jeho prostřednictvím mají oznamovatelé možnost upozorňovat na nekalá jednání a systém má zajistit jejich ochranu. Podle výzkumu Moore Czech Republic však pouze 44 % zaměstnanců (viz graf níže) ve firmách s více než 250 zaměstnanci ví o existenci vnitřních oznamovacích systémů, které by měly být nyní povinně zavedeny.

„Zákon na ochranu oznamovatelů přitom představuje významný krok k posílení transparentnosti a kultury

v korporátním prostředí v korporátním prostředí a klade důraz na vytvoření kanálů pro oznamování protiprávního jednání. Avšak výzkum ukázal, že téměř čtvrtina zaměstnanců o takovém systému neví vůbec

a třetina není schopna na otázku odpovědět. To zdůrazňuje potřebu lepšího informování a vzdělávání zaměstnanců v této oblasti,“

uvádí Petr Štětka.

Přestože povědomí o systému není zatím nijak vysoké, překvapuje ochota zaměstnanců upozorňovat na nekalé a protiprávní jednání. Výzkum ukázal, že téměř 70 % zaměstnanců je připraveno na takové jednání upozornit. Jen 5 % zaměstnanců by se rozhodlo neupozornit, zatímco zbylých 30 % si je ve svém postoji nejistých.

Jedním z hlavních důvodů, který může ovlivňovat nejistotu zaměstnanců, je strach z odvetných opatření.

Až 42 % zaměstnanců se obává možných negativních důsledků, což naznačuje, že firemní kultura a povědomí o ochraně, kterou zákon nabízí, jsou klíčové pro účinnost oznamovacího systému. V tuto chvíli nemá obavy

z odvetných opatření pouze třetina zaměstnanců, zatímco čtvrtina není schopna posoudit potenciální rizika.

„

Náš výzkum jasně ukazuje, že i když je zákon o ochraně oznamovatelů krokem správným směrem, je však nezbytné zaměřit se na edukaci a posílení důvěry zaměstnanců ve firmách. Je zřejmé, že úspěch tohoto zákona bude záviset nejen na jeho implementaci, ale také na změně myšlení a přístupu na všech úrovních.

Je nezbytné vytvořit atmosféru ve firmě, kde zaměstnanci necítí strach využít oznamovací systém. Pro Českou republiku, která se snaží posílit transparentnost a boj proti nekalému jednání, je to klíčové,“

komentuje Petr Štětka z Moore Czech Republic

Nedostatky v metodách oznamování

Výzkum společnosti Moore mezi zaměstnanci firem s více než 250 pracovníky však ukazuje na povzbuzující trend v oblasti firemní transparentnosti a etiky. Přibližně 66 % zaměstnanců považuje totiž existenci vnitřního oznamovacího systému ve firmách za důležitou, zatímco pouhých 9 % ji označuje za nedůležitou. Zbývající čtvrtina dotázaných se k významu tohoto systému nedokázala vyjádřit. Vnímání významu oznamovacího systému mezi zaměstnanci je klíčové pro kultivaci férového jednání ve firmách a představuje důležitý krok

k posílení důvěry a bezpečného pracovního prostředí.

Nicméně výzkum také odhalil nedostatky v metodách oznamování. Respondenti mohli ve výzkumu vybrat metody, o nichž ví, že se v jejich firmě využívají (pozn.: mohli zvolit více odpovědí najednou). Nejčastěji zmiňovali, že oznámení v jejich firmě se provádí osobně (tuto metodu zvolila přes polovina respondentů). Osobní oznámení však může odradit potenciální oznamovatele kvůli obavám o anonymitu a možné odvetě. Druhou nejčastěji zvolenou metodou byla e-mailová komunikace (35 %) a 22 % respondentů se v jejich firmě provádí oznámení „tradiční“ písemnou metodou (např. vhozením oznámení do boxu). Naopak sofistikovanější metody jako speciální linky (18 %) a aplikace (11 %) nebo webové stránky (9 %) jsou méně frekventované.

Tyto výsledky poukazují na potřebu rozšíření povědomí o modernějších a účinnějších metodách oznamování, které mohou lépe chránit identitu oznamovatelů a zvyšovat efektivitu systému. Edukace zaměstnanců

o existenci a využití těchto kanálů je nezbytná. Podle výzkumu byla většina zaměstnanců informována

o systému elektronicky (20 %), prostřednictvím e-learningu (16 %) nebo interních školení (12 %). I v tomto případě mohli respondenti ve výzkumu zvolit více metod.

Oznamovatelé mohou pomoci přispět ve firmách k vytvoření atmosféry otevřenosti a transparentnosti. To může vést k lepšímu vztahu mezi zaměstnanci a vedením a ke zlepšení pracovních vztahů obecně. Oznamovatelé také mohou pomoci snížit riziko nezákonného jednání nebo špatného chování v podniku, což může přispět

ke snížení rizika sankcí ze strany státních orgánů nebo odmítnutí ze strany zákazníků

.

Firmy, které mají funkční vnitřní oznamovací systém, tak díky němu mohou předejít situacím, které by mohly mít devastující dopad

na jejich dobré jméno a mohou tak minimalizovat případná reputační rizika. Aby bylo možné dosáhnout plného potenciálu zákona o ochraně oznamovatelů, je klíčové zvýšit povědomí a poskytovat zaměstnancům přístup

k bezpečným a anonymním kanálům pro oznamování,“

upřesňuje Petr Štětka.

Vzhledem k množství povinností, které tato nová legislativa klade na povinné subjekty, může být její správná implementace náročná. Moore Czech Republic nabízí komplexní řešení problematiky ochrany oznamovatelů,

a to v podobě implementace procesu ochrany oznamovatelů, včetně definování a zajištění fungování elektronického nástroje – vnitřního oznamovacího systému, vypracování potřebné interní dokumentace (směrnice a povinně zveřejňované informace) a proškolení zaměstnanců (v distanční online formě).

„Věříme, že naše komplexní služby poskytnou firmám a organizacím klid a jistotu v oblasti ochrany oznamovatelů. Pomůžeme jim chránit ty, kteří pomáhají chránit je,“

uzavírá Petr Štětka, senior manager z poradenské skupiny Moore Czech Republic, který se zaměřuje na problematiku whistleblowingu.

Výzkum se uskutečnil koncem listopadu 2023 na reprezentativním vzorku české populace (velikost vzorku 530), který tvořili zaměstnanci firem s více než 250 pracovníky. Výzkum se uskutečnil prostřednictví Instant Research.",2023-12-05,https://www.moore-czech.cz/tiskove-zpravy/prosinec-2023/ochrana-oznamovatelu-42-zamestnancu-se-obava-odvet,Moore Czech s.r.o.
Analýza MOORE CZ: pobytové sociální služby by měly více dbát na požární ochranu,"Analýza MOORE CZ: pobytové sociální služby by měly více dbát na požární ochranu

27 listopadu 2023

Tato tisková zpráva nahrazuje tiskovou zprávu uveřejněnou dne 3. 7. 2023, ve které byly uvedeny některé nepřesné (zavádějící) údaje.

Odborníci z Moore věří, že větší důraz na požární ochranu v pobytových zařízeních sociálních služeb může pomoci předcházet tragickým událostem. Vyplývá to z analýzy, kterou zpracovala Poradenská skupina Moore Advisory CZ pro Ministerstvo práce a sociálních věcí (MPSV).

Na základě zadání MPSV zpracovali experti z Moore Advisory CZ komparativní analýzu současného stavu a zmapování rizik v oblasti požární ochrany, popř. stanovených postupů pro řešení krizových situací v objektech, v nichž se poskytují pobytové sociální služby (domovy pro seniory, chráněné bydlení, domovy se zvláštním režimem a domovy pro osoby se zdravotním postižením).

„Při analýze jsme porovnávali také situaci v zahraničí: v Německu, Rakousku, Polsku a na Novém Zélandu. V zahraniční praxi je podle našich zjištění kladen větší důraz na častější školení zaměstnanců v oblasti požární ochrany, a zejména pak na nácvik evakuace obdobných zařízení,“

popisuje Petr Štětka, Senior manažer společnosti Moore Advisory CZ.

Celkem bylo v rámci dotazníkového šetření osloveno 782 poskytovatelů, kteří mají podle Registru poskytovatelů sociálních služeb registrovány příslušné druhy sociálních služeb. Z nich se nakonec zúčastnilo a dotazníky vyplnilo 153 subjektů.

Skutečnost, na kterou je nutné upozornit, je, že ze 153 subjektů, které dotazník vyplnily, 75 zařízení poskytujících pobytovou službu ve více podlažích nedisponuje výtahem, který by splňoval technické požadavky na evakuační výtah. Jedná se o rizikový faktor v případě propuknutí požáru a následné nutné evakuace. Nejčastěji jsou zařízení podle odpovědí vybavena více únikovými cestami (81 % ze 153 zařízení, která vyplnila dotazník v rámci šetření), zařízením autonomní detekce požáru a signalizace (63,4 %), evakuačním výtahem ve 47,7 % případů, elektrickou požární signalizací připojenou na místní ohlašovnu požáru (35,9 %), elektrickou požární signalizací připojenou na pult centralizované ochrany HZS (14,4 %). Je však nutné zmínit, že zařízení s kapacitou nad 50 lůžek mají čas na splnění povinnosti vybavení elektronickou požární signalizací do 1. 12. 2024. Dále 18 zařízení uvedlo, že disponuje jedinou únikovou cestou.

Zlepšování stavu požární ochrany v českých pobytových sociálních službách je ovšem podle Petra Štětky ztíženo obtížnou finanční situací, se kterou se zařízení potýkají:

„Vzhledem k tomu, že se ve velké většině jedná o příspěvkové organizace zřízené kraji a městy, ve svých rozpočtech přímo prostředky na investice nemají. Obecně pak na poskytovatele dolehla situace s cenami energií a zvýšení nákladů na provoz.“

Kompletní text analýzy je k dispozici

zde

.",2023-11-27,https://www.moore-czech.cz/tiskove-zpravy/listopad-2023/pobytove-socialni-sluzby-pozarni-ochrana,Moore Czech s.r.o.
Udržitelnost jako klíč k vyšším tržbám a udržení zaměstnanců,"Udržitelnost jako klíč k vyšším tržbám a udržení zaměstnanců

2 listopadu 2023

Poslední roky přinesly mnoho změn nejen do globální ekonomiky. Jednou z nich je i proměna způsobu, jakým podniky nahlížejí na svou roli v ekonomice a společnosti jako celku. Podle průzkumu společnosti Moore Global, firmy, které přijaly zásady a postupy udržitelnosti, dosahují vyšších výnosů, jsou schopny si lépe udržet zákazníky a zaznamenávají zlepšení image značky.

V dnešní době udržitelnost již není jen „módním“ slovem nebo volitelným trendem. Vedení firem nyní často udržitelnost staví na roveň ziskovosti. A je to logické, ukazuje se totiž, že spolu tyto dva světy čím dál více souvisí.  Výsledky průzkumu Moore Global ukazují, že:

84 % společností potvrdilo rostoucí význam ESG (environmentálních, sociálních, správních) témat v letech 2019 až 2023.

Společnosti, které kladly důraz na udržitelnost, zaznamenaly za poslední čtyři roky nárůst tržeb o 10 %. To je dvojnásobek oproti méně angažovaným podnikům.

79 % firem, u nichž se v posledních letech zvýšil důraz na ESG, zaznamenalo zlepšení v oblasti udržení zákazníků. Pro srovnání, u ostatních organizací je to pouze 47 %.

81 % podniků, které dosáhly pokroku v oblasti ESG, pociťuje zlepšení image značky, u ostatních podniků je to pouze 49 %.

A co je nejzajímavější? Čísla se promítají do skutečných ekonomických výsledků. Společnost Moore ve své analýze kombinovala tato data s oficiálními údaji o obratu podniků a zjistila, že střední a větší podniky s vyšším důrazem na udržitelnost za poslední čtyři roky zaznamenaly nárůst tržeb o 3,1 bilionu dolarů.

„Je jasné, že udržitelnost je nyní nejen morálním imperativem, ale také strategií pro růst. Firmy, které aplikují principy udržitelnosti, dosahují hmatatelných výsledků. Výsledky průzkumu ukazují, že udržitelnost je cestou

k prosperitě v nové globální ekonomice. Věříme, že vedení firem budou více investovat do udržitelnosti jako klíčového nástroje pro budoucnost svého podnikání,“

uvádí Tomáš Buriánek, senior manager poradenské skupiny Moore Czech Republic.

Udržitelným firmám se zákazníci vrací

Studie potvrdila, že aktivní přístup k ESG pozitivně ovlivňuje schopnost firem udržet si zákazníky. Pokud jde

o jednotlivá odvětví, tak překvapivě vede IT sektor s 92 % podniků, které hlásí zvýšení retence zákazníků, následované sektorem účetnictvím a financemi s 83 %. Podniky v oblasti maloobchodu a velkoobchodu, výroby a distribuce hlásily zlepšení udržení zákazníků o 81 %. Automobilový a letecký průmysl nezůstaly daleko

za nimi s 75 %, což je skvělý úspěch pro odvětví, které bylo v minulosti často kritizováno pro svou uhlíkovou stopu.

Důležitá je také skutečnost, že podniky věří, že udržitelnost má pozitivní dopad na image značky, což se může promítnout do celkové hodnoty podniku. Mezi organizacemi, které se zaměřily na aktivní implementaci ESG do svých aktivit, 81 % zaznamenalo zlepšení postoje ke své značce, zatímco u všech ostatních podniků to bylo pouze 49 %.

Při pohledu napříč odvětvími - a konkrétně mezi těmi, které uvedly zvýšený význam ESG - opět vyniklo odvětví IT, kde 94 % firem uvedlo zlepšení image své značky. Na dalších místech se umístily automobilový a letecký průmysl spolu s účetnictvím a financemi, těsně následované výrobou a distribucí

a maloobchodem/velkoobchodem, které všechny přesáhly 80 %.

Zajímavým zjištěním tak je, že odvětví, která v minulosti měla problémy přesvědčit veřejnost o svém závazku

k udržitelnosti, nyní dosahují pozoruhodných výsledků. Jejich postoj k ESG nejen zlepšuje jejich vnější image, ale také posiluje jejich interní kulturu.

Udržení zaměstnanců

V současné době, kdy se podniky potýkají s nedostatkem pracovních sil, firmy s jasným závazkem

k udržitelnosti mohou přilákat a udržet více talentovaných zaměstnanců. Osvícené přístupy k sociálním otázkám a rovnosti se stávají magnetem pro potenciální zaměstnance, kteří se nyní při hledání práce dívají nejen na plat, ale i na hodnoty a postoj společnosti k okolnímu světu.

Nárůst počtu zaměstnanců mezi podniky, kde se význam ESG zvýšil, činil za poslední čtyři roky 7 %.

U opozdilců v oblasti ESG došlo ve stejném období k nárůstu počtu zaměstnanců o pouhá 2 %. Největší rozdíly byly zaznamenány v USA a Evropě. V dnešní době se stále více ukazuje, že udržitelnost není jen trendem, ale stěžejním prvkem budoucího podnikání, a to včetně získávání a udržení kvalifikovaných zaměstnanců.

„Ačkoliv je celkový obchodní úspěch ovlivněn mnoha faktory, naše data ukazují, že podniky, které se aktivně

a důsledně věnují otázkám udržitelnosti, mají na trhu významnou konkurenční výhodu. Jejich angažovanost v oblasti ESG se násobně promítá do růstu tržeb, vytváří loajálnější zákazníky a posiluje image značky,“

komentuje Martin Buranský, partner poradenské skupiny Moore Czech Republic.

V zásadě tato zjištění ilustrují cyklus pozitivní zpětné vazby: podniky, které se zavážou k vysokým standardům v oblasti ESG, se nejen setkají s pozitivním přijetím ze strany spotřebitelů, ale také získají konkurenční výhodu na trhu, což vede k vyšší retenci a loajalitě zákazníků a posílení pozice značky. V dnešní době, kdy je společenská odpovědnost korporací stále důležitější, se zdá, že ESG je klíčovým faktorem pro dlouhodobý obchodní úspěch.

O výzkumu

Náš průzkum byl proveden na reprezentativním vzorku vedoucích pracovníků s rozhodovací pravomocí v 1 800 podnicích s více než 250 zaměstnanci v USA, Austrálii, Velké Británii, Německu, Francii, Itálii, Španělsku, Nizozemsku, Brazílii, Hongkongu, Jižní Africe a Spojených arabských emirátech.

V celém vzorku 84 % podniků uvedlo, že od roku 2019 mají ESG témata v jejich organizaci větší význam - a téměř polovina z nich tvrdí, že nyní mají ""mnohem větší význam"".",2023-11-02,https://www.moore-czech.cz/tiskove-zpravy/listopad-2023/udrzitelnost-jako-klic-k-vyssim-trzbam,Moore Czech s.r.o.
"8 z 10 rodičů by se vrátilo dříve do práce, kdyby jejich zaměstnavatel poskytoval firemní školku či dětskou skupinu","8 z 10 rodičů by se vrátilo dříve do práce, kdyby jejich zaměstnavatel poskytoval firemní školku či dětskou skupinu

12 října 2023

Vyplývá to z výzkumu, který realizovala poradenská skupina Moore Czech Republic.

[1]

Podle expertů z Moore v dnešní době přehřátého trhu práce s rekordně nízkou nezaměstnaností čelí mnoho firem výzvě udržet talentované zaměstnance. Firemní mateřské školky a skupiny se tak stávají důležitým nástrojem motivace zaměstnanců.

Necelých 15 % respondentů z řad rodičů s dětmi ve věku 1 rok až 6 let uvedlo, že jejich zaměstnavatel nabízí možnost využití firemní školky. U firemních dětských skupin se pak jednalo o méně než 10 %.

„V České republice není tato podpora rodičů ze strany zaměstnavatelů zatím standardem. Zjistili jsme však, že zájem zaměstnanců o firemní školky či dětské skupiny by rozhodně byl. Přes 60 % rodičů, kteří školku či dětskou skupinu nemají k dispozici, uvedlo, že by ji rádi využili. Za nedůležitý považuje benefit firemní školky či skupiny pouze 13 % respondentů,“

uvádí Marcela Hrdá, partnerka poradenské skupiny Moore Czech Republic.

Pro téměř 14 % rodičů je nabídka firemní školky nebo firemní dětské skupiny zcela zásadní benefit.

Za důležitou, ale nikoliv nezbytnou ji považuje 27 % dotázaných. Dalších 47 % ji pak označilo za zajímavý benefit.

„V současné době trpí český pracovní trh nedostatkem kvalifikované pracovní síly a pro zaměstnavatele se stává hledání vhodných pracovníků čím dál tím obtížnějším. Přitom často jejich zaměstnanci zůstávají s dětmi doma déle, než by to bylo nezbytné jen proto, že nenajdou pro děti kvalitní předškolní zařízení. Právě firemní školky či dětské skupiny jsou cestou, jak tento nevyužitý potenciál kvalifikovaných pracovníků opět zapojit. Z našeho průzkumu jasně vyplývá, že právě nabídka firemních školek a dětských skupin by mohla být benefitem, který by byl v tomto ohledu velice důležitý,“

komentuje Marcela Hrdá.

Výhody pro zaměstnance i firmy

Firemní mateřské školky a skupiny umožňují rodičům i postupný návrat do práce. Mohou začít s částečným úvazkem a postupně navyšovat pracovní hodiny, zatímco jejich dítě je v bezpečném prostředí nedaleko nich. Rodiče také mohou najít oporu u dalších kolegů v podobné situaci, což může snížit pocit izolace a pomoci při adaptaci na nový režim. V neposlední řade vědomí, že je dítě blízko a v bezpečí, může pomoci rodičům soustředit se na práci a snížit rodičovskou úzkost spojenou s návratem do práce.

Podporou návratu rodičů do práce mohou firmy rychleji znovu využít dovednosti a zkušenosti svých zaměstnanců. Poskytnutím takové podpory zaměstnavatelé ukazují, že si váží svých zaměstnanců, což může snížit pravděpodobnost, že si rodiče najdou jinou práci po skončení mateřské dovolené. Navíc firmy, které podporují rodiče při návratu do práce, mohou posílit svou reputaci jako rodinně orientované a sociálně odpovědné, což může přitahovat i nové talentované zaměstnance.

„Udržením zkušených zaměstnanců

a rychlejším návratem do práce mohou firmy ušetřit na nákladech spojených s náborovým procesem a školením nových lidí,“

komentuje Marcela Hrdá.

Rekordní rodičovská

Firemní školky a dětské skupiny by pak mohly český pracovní trh ovlivnit ještě jedním způsobem, a to jako impulz ke zkracování rodičovských dovolených.

„Délka rodičovské dovolené v České republice je rekordní v rámci EU, což příliš nenapomáhá zdravému trhu práce a ani rodičům samotným. 8 z 10 dotázaných rodičů ale projevuje ochotu vrátit se dříve do práce, pokud by měli k dispozici firemní školku či dětskou skupinu,“

uvádí Marcela Hrdá, partnerka poradenské skupiny Moore Czech Republic, s tím, že 35 % rodičů by tak učinilo určitě a téměř 45 % pak uvádí, že by tak spíše učinilo. Firemní mateřské školky a skupiny tak nejenže přinášejí řadu výhod pro rodiče vracející se z rodičovské dovolené, ale také pomáhají zaměstnavatelům udržet a motivovat své klíčové zaměstnance. V dnešním konkurenčním pracovním prostředí může být taková podpora rozhodující pro úspěch firmy.

[1]

Výzkum byl realizován v srpnu 2023 prostřednictvím platformy Instant Research, zúčastnilo se jej respondenti, kteří měli alespoň jedno dítě ve věku 1 rok až 6 let. 300 respondentů.",2023-10-12,https://www.moore-czech.cz/tiskove-zpravy/rijen-2023/8-z-10-rodicu-by-se-vratilo-drive-do-prace,Moore Czech s.r.o.
První postřehy implementace zákona o ochraně oznamovatelů: zaskočené školy a přešlapující malé firmy,"První postřehy implementace zákona o ochraně oznamovatelů: zaskočené školy a přešlapující malé firmy

19 září 2023

Nový zákon o ochraně oznamovatelů tzv. „whistleblowerů"" nabyl účinnosti 1. srpna letošního roku a přinesl s sebou významné změny pro řadu subjektů v České republice. Oznamovatelé by nyní měli hrát významnou roli v upozorňování na protiprávní jednání v organizacích a firmách, ve kterých působí. Jaké jsou první postřehy z implementace zákona? Podle expertů z Moore Czech Republic v řadě případů zaskočil zákon například školy, které musely na novou povinnost reagovat uprostřed prázdnin. Další postřehem je nezbytnost důvěryhodnosti tohoto systému v očích zaměstnanců a změna firemní kultury.

Zákon přesně specifikuje, kdo je povinen tento systém zavést. Jsou jimi podniky a další zaměstnavatelé s alespoň padesáti zaměstnanci, obce s počtem obyvatel přesahujícím 10 tisíc, veřejní zadavatelé, vybrané orgány veřejné moci a specifické subjekty ve finančním sektoru. Pro zaměstnavatele s počtem zaměstnanců mezi 50 až 249 je ovšem stanovena prodloužená lhůta na implementaci tohoto systému, a to až do 15. prosince 2023.

„Od prvního srpna se tato povinnost nevztahuje jen na velké firmy s více než 250 zaměstnanci. Veřejní zadavatelé s více než 50 zaměstnanci, což jsou často i školy, jsou nyní také povinni mít vnitřní oznamovací systém. Načasování schválení zákona v období prázdnin v kombinaci s nabytím jeho platnosti na začátku srpna nebylo pro školy právě optimální. Mnohé z nich bohužel narazily na problém s implementací, protože jejich zřizovatelé je nedostatečně připravili na nové požadavky,“

říká Petr Štětka, senior manager z poradenské skupiny Moore Czech Republic, který se zaměřuje na problematiku whistleblowingu.

Pokud by si školy, které mají tuto zákonnou povinnost, stejně jako další firmy a organizace nevytvořily vnitřní oznamovací systém, vystavily by se riziku sankce. Nejvyšší pokutu, která ze zákona plyne, až jeden milion korun bude možné uložit povinnému subjektu v případech, kdy oznamovací systém vůbec nezavede, nezajistí utajení totožnosti oznamovatele a důvěrnost informací či umožní odvetná opatření vůči oznamovateli. Na druhou stranu, pokuta až do výše 50 tisíc korun hrozí osobám, které by vědomě podaly nepravdivé oznámení.

Klíčová je důvěra

Jedním z hlavních ustanovení zákona je povinnost zaměstnavatelů zprovoznit vnitřní oznamovací systém. Jeho prostřednictvím mají oznamovatelé možnost upozorňovat na nekalá jednání a systém má zajistit jejich ochranu. Pokud by oznamovatelé v tento systém neměli důvěru, sklouzl by celý dobře míněný záměr do formálního řešení, a to by mohlo přinést společnostem nemalé komplikace.

Pro důvěryhodnost vnitřního oznamovacího systému je klíčová role příslušné osoby, tzv. „prošetřovatele“. Tato osoba je odpovědná za přijetí a posouzení důvodnosti oznámení, a musí působit nezávisle a nestranně. Po posouzení je příslušná osoba povinna oznamovatele o výsledku informovat v zákonem stanovených lhůtách.

„Některé firmy a organizace se rozhodly toto řešit po prvním srpnu interně a pověřily k tomu jednoho ze svých stávajících zaměstnanců. Ačkoli to nemusí být vždy špatné řešení - a zákon tuto možnost umožňuje -, je velké riziko nedůvěry mezi zaměstnanci, kteří se mohou obávat možné odvety či šikany ze strany svých kolegů. To samozřejmě celou efektivitu systému oznamovatelů nahlodá,“

komentuje další poznatek z praxe při implantaci zákona Petr Štětka.

„Pro úspěch oznamovacího systému je však zásadní, aby se nejednalo jen o formální splnění zákonného požadavku. Je nezbytné vytvořit atmosféru ve firmě, kde zaměstnanci necítí strach využít oznamovací systém. Klíčovou roli zde hraje přístup a myšlení top managementu. Pouze tak může dojít ke skutečné změně firemní kultury směrem k větší transparentnosti a férovosti,

“ upřesňuje Petr Štětka a doplňuje:

„Doufám, že přes počáteční komplikace spojené s implementací nového zákona povede tento krok ke kvalitativnímu zlepšení firemní kultury v celé ČR a posílení důvěry v právní systém.“

Menší firmy by neměly promarnit čas

„Co se týče firem s 50 až 250 zaměstnanci, měly by tyto společnosti využít dodatečný čas, který zákon nabízí, k řádné přípravě efektivního oznamovacího systému. Bohužel se zdá, že mnoho z nich nebere tuto příležitost vážně a nechává implementaci na poslední chvíli. Do 15. prosince však již příliš času nezbývá,“

upozorňuje Petr Štětka.

V aktuálním legislativním prostředí je totiž nezbytné, aby společnosti a organizace v České republice byly dobře připraveny na požadavky nového zákona o ochraně oznamovatelů. Vzhledem k množství povinností, které tato nová legislativa klade na povinné subjekty, může být její správná implementace náročná. Proto Moore Czech Republic nabízí komplexní řešení problematiky ochrany oznamovatelů, a to v podobě implementace procesu ochrany oznamovatelů, včetně definování a zajištění fungování elektronického nástroje – vnitřního oznamovacího systému, vypracování potřebné interní dokumentace (směrnice a povinně zveřejňované informace) a proškolení zaměstnanců (v distanční online formě).

Následně pro firmy budeme zajišťovat:

provoz elektronického nástroje pro učinění oznámení,

výkon role příslušné osoby,

příjem podání oznamovatelů (elektronicky, písemně, osobně),

posouzení relevantnosti oznámení,

prošetření oznámení ve spolupráci s určenými pracovníky povinného subjektu,

vypracování návrhu vhodného opatření k nápravě,

vedení dokumentace o jednotlivých přijatých oznámení a jejich archivace.

„Věříme, že naše komplexní služby poskytnou firmám a organizacím klid a jistotu v oblasti ochrany oznamovatelů. Pomůžeme jim chránit ty, kteří pomáhají chránit je,“

uzavírá Petr Štětka, senior manager z poradenské skupiny Moore Czech Republic, který se zaměřuje na problematiku whistleblowingu.",2023-09-19,https://www.moore-czech.cz/tiskove-zpravy/zari-2023/zakon-o-ochrane-oznamovatele,Moore Czech s.r.o.
Blockhain mění finanční služby. Rychlejší a levnější platby jsou ale energeticky náročné,"Blockhain mění finanční služby. Rychlejší a levnější platby jsou ale energeticky náročné

Milan Kříž

31 srpna 2023

Blockchainové technologie mají potenciálně rozsáhlé využití ve finančních službách. Hovoří o tom experti z poradenské skupiny Moore Global. Podle nich může blockchain zefektivnit bankovní služby a umožnit rychlejší platby za nižší poplatky. Zároveň ovšem odborníci upozorňují ne negativa spojená s touto technologií. Mezi ně patří například zatím nedostatečná škálovatelnost blockhainové platformy a také značná energetická náročnost, s níž souvisejí vysoké emise oxidu uhličitého.

Tempo technologických změn ve finančních službách se výrazně zrychlilo, čímž se tento sektor dostal do čela zavádění umělé inteligence, strojového učení a blockchainu. Podle expertů společnosti Moore nové digitální nástroje nabízejí potenciál pro zvýšení efektivity, zvýšení marží a snížení počtu stížností zákazníků – tyto příležitosti však představují také rizika, která, pokud nebudou pochopena a zmírněna, mohou převážit nad přínosy.

„Technologie, od aplikací pro chytré telefony až po blockchain, zásadně změnily způsob poskytování finančních služeb a umožnily zákazníkům vybírat z širší nabídky finančních produktů a rozhodovat se rychleji než kdykoli předtím,""

říká Martin Buranský, partner poradenské skupiny Moore Czech Republic.

Výraznou technologickou inovací, která již přináší výhody ve finančním sektoru, je blockchain. V poledních letech, jde o často skloňovanou inovaci, ale počátky této technologie lze vysledovat 30 let nazpět. Blockchain je technologie, která bývá často spojována zejména s kryptoměnami.

„Má ovšem mnohem širší využití v rámci finančních služeb, kde je třeba bezpečně sdílet a uchovávat citlivé materiály. Blockchain může zefektivnit bankovní a úvěrové služby, aby se snížilo riziko protistrany, zkrátily se doby vydávání a vypořádání a umožnilo se ověřování finančních dokumentů v reálném čase,“

vysvětluje Martin Buranský.

Blochain má v segmentu finančních služeb i další využití.

„Vytvořením decentralizované účetní knihy pro platby umožňuje technologie blockchain rychlejší platby za nižší poplatky než banky. Tyto cloudové systémy zúčtování a vypořádání mohou snížit provozní náklady a přiblížit nás transakcím mezi finančními institucemi,“

popisuje Ewen Fleming, vedoucí skupiny Moore Global financial services.

Malá škálovatelnost a velká spotřeba

Existují však otázky ohledně schopnosti škálovat blockchainové platformy. „

Společnost Visa, světová jednička v oblasti elektronických plateb, dokáže zpracovat 1 700 transakcí za sekundu – blockchain v současnosti zvládne v průměru pouze 4,6 transakce. Součástí problému je roztříštěnost a nedostatek standardizovaných protokolů, což omezuje bezproblémový přenos aktiv a dat mezi různými blockchainovými ekosystémy,“

upozorňuje Ewen Fleming

Dalším problémem blockchainu a s ním spojené umělé inteligence je obrovské množství spotřebovávané energie.

„Trénování pouhého jednoho modelu umělé inteligence může vypustit více než 284 000 kg oxidu uhličitého. To jsou přinejmenším známé problémy, které lze řešit dalším výzkumem a vývojem. Zda investice do nových technologií a jejich aplikace přinesou investorům přijatelnou míru návratnosti, však bude záviset na budoucí – a zatím z velké části neznámé – podobě legislativního rámce,“

dodává Ewen Fleming.",2023-08-31,https://www.moore-czech.cz/tiskove-zpravy/srpen-2023/blockhain,Moore Czech s.r.o.
"Nezaměstnanost je nízká, ale česká ekonomika strádá. Proč potřebujeme cizince a flexibilní pracovní podmínky?","Nezaměstnanost je nízká, ale česká ekonomika strádá. Proč potřebujeme cizince a flexibilní pracovní podmínky?

21 srpna 2023

Nezaměstnanost v České republice několik měsíců v řadě klesala. V rámci EU máme tak dlouhodobě nejnižší míru nezaměstnanosti. Pro českou ekonomiku to však vůbec není dobrá zpráva. Její kondice totiž není nijak valná. Situace, kdy HDP padá, nezaměstnanost se neustále snižuje a počet volných pracovních míst poptávaných zaměstnavateli roste, je koulí na noze oživení české ekonomiky a udržitelnosti její konkurenceschopnosti a podnikání českých firem.

„Pro budoucnost českých firem a celé české ekonomiky je tedy zásadní, aby česká vláda umožnila firmám přijímat kvalifikované pracovníky ze zahraničí, vytvořila podmínky, aby cizinci, včetně ukrajinských pracovníků, mohli dlouhodobě pracovat pro české firmy. Stejně nezbytná je podpora růstu pracovních pozic na částečné úvazky a vytvoření prostředí pro udržení zaměstnanců 55+. Pokud k tomu nedojde, budeme mít do budoucna velké problémy,“

říká Radovan Hauk, partner poradenské skupiny Moore Czech Republic.

Hrozba demografie

Počet pracujících lidí v České republice je přibližně 5,4 mil. Relativní podíl pracujících cizinců se na českém pracovním trhu postupně zvyšuje. Každý šestý pracující je cizinec. Jejich největší zastoupení je ve zpracovatelském průmyslu, druhým nejvýznamnějším je segment administrativních a podpůrných činností (služby), který je i nejrychleji rostoucím segmentem posledních let z hlediska dynamiku nárůstu pracujících cizinců.

V České republice bylo k 31. 12. 2022 zaměstnáno nebo pracovalo na živnostenský list podle oficiálních státních statistik téměř 905.000 cizinců. K 31. 12. 2018 jich bylo cca 716.000. K 31. 12. 2014 cca 345.000. Za posledních 8 let se počet pracujících cizinců téměř ztrojnásobil. Ročně se tak v období posledních 8 let zvyšoval průměrně o 70.000 pracujících cizinců ročně.

„To se na první pohled zdá být hodně, ale je potřeba si uvědomit, že vlivem přirozeného demografického vývoje české populace se počet pracujících z pracovního trhu ČR ročně snižuje o přibližně 40 000 (saldo mezi nově vstupujícími na pracovní trh a odcházejícími do starobního důchodu). V 60. letech minulého století se ročně rodilo v průměru cca 140 tis. dětí. Ti v současné době odchází postupně do důchodu. Na pracovní trh vstupují populační ročníky mileniálů, kterých se ročně rodilo přibližně 100 tisíc,“

upozorňuje Radovan Hauk.

Přirozený roční úbytek pracujících se ještě v další dekádě vlivem demografie prohloubí (2030 až 2040). Do starobního důchodu budou odcházet silné populační ročníky narozené v 70. letech 20 století (průměrně 175 000 narozených ročně), oproti tomu na pracovní trh budou vstupovat ročníky narozené pro roce 2010 (cca 110 000 narozených). Roční úbytek pracujících tak bude až cca 65 000 ročně.

Nedostatek lidí, omezuje firmy v růstu a stát připravuje o peníze

Počet neobsazených pracovních míst se dlouhodobě podle oficiálních statistik Úřadu práce ČR pohybuje kolem 300 000. Byť je statistika úřadu práce pravděpodobně ze strany zaměstnavatelů účelově nadhodnocená a ve skutečnosti jsou požadavky zaměstnavatelů evidovaných úřadem práce odhadem o 30 až 40 % nižší, zaměstnavatelé poptávají obvykle obsazení volných pozic i jinými způsoby než prostřednictvím úřadu práce. Celkově je tedy možné reálnou potřebu zaměstnavatelů odhadnout na úrovni 280 až 300 tis. volných pracovních míst.

„Neobsazenými pracovními místy zaměstnavatelé nevyužívají plně svůj produkční potenciál, který by se projevil v jejich ekonomice v podobě vyšších tržeb a pravděpodobně i vyššího absolutního zisku. Z makroekonomického hlediska tím Česká republika přichází každý rok o část hrubého domácího produktu, resp. hrubé přidané hodnoty, kterou lze kvantifikovat v řádu 350 až 375 mld. Kč ročně, což je přibližně 5 až 5,5 % HDP,“

varuje Radovan Hauk z Moore Czech Republic.

Rovněž z hlediska veřejných rozpočtů Česká republika přichází o potenciální daňové příjmy a odvody na sociálním a zdravotním pojištění zaměstnanců a zaměstnavatelů. Z hlediska daňových příjmů se jedná o částku 35 až 40 mld. Kč ročně. Z hlediska odvodů na sociálním a zdravotním pojištění zaměstnanců a zaměstnavatelů se jedná od částku 60 až 65 mld. Kč ročně. Celkově lze tak přínos předpokládat v hodnotě okolo 95 až 105 mld. Kč ročně. Otevření české ekonomiky pracujícím cizincům tak může být výrazným přínosem pro konsolidaci veřejných financí.

Tlak na růst mezd

Nízká úroveň nezaměstnanosti, přehřátý pracovní trh vyvolává neúměrný tlak na zaměstnavatele na zvyšování mezd zaměstnancům. V roce 2022 dosáhla průměrná mzda 40 353 Kč, v meziročním srovnání činil přírůstek 2 450 Kč (6,5 %). Spotřebitelské ceny se zvýšily za uvedené období o 15,1 %, reálně se mzda snížila o 7,5 %. Růst mezd je v ČR oproti EU nadprůměrný.

Rychlý růst mezd kopíruje ty profese a odvětví, kde je nedostatek pracovníků, resp. jsou volná pracovní místa. V některých profesích a odvětvích je situace na pracovním trhu dlouhodobě špatná až zoufalá (zdravotnictví, IT, administrativní pozice, stavební dělníci, řemeslníci, operátoři ve výrobě atd.).

Stát by měl podpořit zaměstnávání cizinců

Nové trendy v podobě digitalizace, robotizace a automatizace v průběhu následujících let změní požadavky na potřebnost profesí a jejich dovednosti, kompetence. Lze předpokládat, že tento vliv se projeví typicky ve zpracovatelském průmyslu, kde to lze očekávat, ale zásadní změny lze očekávat i u pracovních profesí, tzv. bílých límečků. Pracovní trh se strukturálně změní a dotkne se stovek tisíc pracovních pozic.

„Stát by měl spolu se sociálními partnery vytvořit programy, pravidla a podmínky, které více zpřístupní možnosti a zvýší flexibilitu zaměstnávání cizinců. Stávající vládní programy zaměstnávání cizinců jsou z pohledu potřeb budoucnosti překonané, nevyhovující a musí být změněny. S ohledem na budoucí potřeby a cíle ČR zvyšovat svou konkurenceschopnost a orientovat se tak na segmenty s vyšší přidanou hodnotu, musí být programy zaměřeny na nalákání vysoce kvalifikovaných cizinců. Ve velké míře však bude ČR potřebovat i méně kvalifikované cizince v sektorech, kde nebudou mít Češi dlouhodobě zájem pracovat z důvodu celkového růstu kvalifikace populace. Dostaneme se tak do situace typicky rozvinuté země, kde méně kvalifikovanou práci budou více vykonávat cizinci. S ohledem na demografický vývoj ČR bychom měli mít zájem především o kvalifikované cizince ve věku do 35 let, kteří budou mít zájem v ČR dlouhodobě žít. Obdobný roční nárůst pracujících cizinců jako v minulých letech v řádu vyšších desítek tisíc lidi bude totiž ČR potřebovat i nadále,“

komentuje Radovan Hauk.

„Naším

ʼvelkým konkurentem

ʼ je z pohledu pracovního trhu Německo, které trpí podobnými problémy, tj. má nízkou nezaměstnanost, velký počet volných pracovních míst a nízké tempo růstu HDP. Německo má přitom vyšší mzdovou úroveň a je tak atraktivní pro řadu pracujících Čechů, ale současně i pro stejné cizince, o které budeme usilovat my,“

upozorňuje Radovan Hauk, partner poradenské skupiny Moore Czech Republic.

O skupině MOORE Czech Republic

Poradensko-auditní a technologická skupina MOORE Czech Republic poskytuje svým klientům široké portfolio aktivit v 6 divizích – MOORE Advisory, MOORE Accounting, MOORE Audit, MOORE Academy, MOORE Technology a MOORE Legal. MOORE Czech Republic působí na trhu od roku 2011 a od roku 2020 je součástí nadnárodní sítě MOORE Global. MOORE Czech Republic zaměstnává téměř 300 specialistů a působí v 7 místech České republiky a na Slovensku.

Předností skupiny MOORE Czech Republic je schopnost propojovat oblast odborného poradenství s přímou realizací činností a projektů v praxi, čímž přilákala do svého portfolia nejen korporátní klienty, ale také kombinaci středně velkých společností a aktuálně se rychle rozvíjejících start-upů. Více informací o skupině MOORE Czech Republic naleznete na

www.moore-czech.cz

.

O MOORE Global

MOORE Global je jedna z největších mezinárodních sítí auditorských a poradenských společností s více než 30 000 pracovníky ve více než 260 nezávislých firmách a 114 zemích. Renomovaná síť odborně zaměřených firem se jménem MOORE ve svém názvu vznikla již v roce 1907. Více podrobných informací je možné nalézt na internetové adrese

www.moore-global.com

.",2023-08-21,https://www.moore-czech.cz/tiskove-zpravy/srpen-2023/nezamestnanost-je-nizka-ale,Moore Czech s.r.o.
"Umělá inteligence zvýší kvalitu a efektivitu právních služeb, je ovšem potřeba dbát na ochranu dat","Umělá inteligence zvýší kvalitu a efektivitu právních služeb, je ovšem potřeba dbát na ochranu dat

3 srpna 2023

Právní kanceláře začínají využívat služeb umělé inteligence. Ta mimo jiné rozšíří možnosti práce s textem, zrychlí vyhledávání informací a stane se pro právníky důležitým nástrojem. Mluví o tom experti z advokátní kanceláře Moore Legal CZ. Varují ale i před možnými úskalími, jako je například omezená spolehlivost textových generativních modelů anebo nutnost zvýšené opatrnosti při nakládání s citlivými daty. V Moore Legal CZ umělou inteligenci již testují například pro vyhledávání informací v procesu due diligence nebo při úpravách textu.

Co se týče umělé inteligence, tak se v právních kancelářích využívají především generativní jazykové modely.

„Značná část právní praxe souvisí s prací s textem, a právě tam mohou pomoci jazykové modely založené na umělé inteligenci. Současně vnímáme AI zejména jako další z nástrojů pro právníka vedle práce s komentáři, judikaturou či interními vzory. Převzetí aktivit se nicméně v současnosti bude týkat spíše okrajových záležitostí, jako je např. shrnutí time sheetů do zprávy pro klienta, či přípravy marketingových zpráv na základě podkladů,“

komentuje Jan Kubica, partner AK Moore Legal CZ, s tím, že umělá inteligence představuje pro právní kanceláře příležitost a zároveň impulz znovu promyslet své interní pracovní postupy.

AI musí být pod dohledem

Experti nicméně nabádají před potenciálními riziky využívání umělé inteligence v právní praxi.

„V prvé řadě je nutné si uvědomit, jak jsou data poskytovatelem daného modelu dále zpracovávána, zejména zda dochází ke zpracování lokálně či dochází k odeslání dat třetí straně, a to vzhledem k rozlišení mezi zpracováním klientských a ne-klientských dat,“

vysvětluje Jan Kubica.

„Zároveň je na místě obezřetnost ohledně výstupů AI, kdy nelze jednoznačně vyloučit, že AI může též uvádět nepravdivé informace,“

dodává.

Rychlejší práce s informacemi

Umělou inteligenci testují i v advokátní kanceláři Moore Legal CZ.

„V současnosti testujeme systémy v rámci AK Moore Legal CZ, které vybírají z naší interní databáze relevantní kusy textu pro složení odpovědi, nebo systémy, které v rámci due diligence obdobně umožňují v rychlosti vyhledat relevantní pasáže pro určitý dotaz. Též právní psaní může být zajímavým způsobem podpořeno, např. pro navrhnutí zjednodušení určitého textu nebo pro generování možných protiargumentů k dané pozici – to vše vždy pod vedením a za plné kontroly daného právníka,“

popisuje Jan Kubica.

Regulace AI

Umělá inteligence je regulována celou řadu předpisů, ať už specificky zaměřených na AI či obecných, a to jak na národní, tak na evropské úrovni.

„Při využití AI v právní praxi se samozřejmě uplatní mj. stavovské předpisy.

Zároveň se další předpisy, a to zejména na evropské úrovni, chystají. Současnou, poměrně robustní, regulaci AI v rámci EU považujeme za správný směr,“

komentuje Jan Kubica.",2023-08-03,https://www.moore-czech.cz/tiskove-zpravy/srpen-2023/umela-inteligence-zvysi-kvalitu-a-efektivitu,Moore Czech s.r.o.
"Český trh fúzí a akvizic po útlumu opět nabírá dech, investory po období krizí zajímá odolnost firem","Český trh fúzí a akvizic po útlumu opět nabírá dech, investory po období krizí zajímá odolnost firem

27 července 2023

Podle odborníků z poradenské skupiny Moore Czech Republic se v průběhu tohoto roku opět začíná zvyšovat aktivita na poli fúzí a akvizic. Následkem pandemie a války na Ukrajině je však patrná větší rozvážnost investorů. Ti kladou zvýšený důraz na odolnost firem vůči otřesům, jako byla právě nemoc Covid-19 či ekonomické dopady agrese na Ukrajině. Nenaplnily se však obavy z hlubší recese, které investoři měli v loňském roce, a vrací se jim nákupní apetit. Přitom mají k dispozici dostatek nahromaděného kapitálu z období, kdy s investicemi váhali právě kvůli obavám o budoucnost globální ekonomiky. Vysoká míra inflace a hledání příležitostí pro zhodnocení volných peněz pro ně pak slouží jako další impulz k investicím. Kombinace těchto faktorů povede podle odhadu odborníků Moore Czech Republic k oživení trhu fúzí a akvizic během druhého pololetí letošního roku a počátkem toho příštího.

Zásadním předpokladem pro investice v oblasti fúzí a akvizic je nyní odolnost a udržitelnost business modelu firem.

„Uplynulé roky byly pro firmy tvrdou zkouškou, která prověřila jejich sílu. Zároveň se ale jednalo také o impulz pro investory k větší rozvážnosti při transakcích. Udržitelnost a životaschopnost podnikání je pro ně teď tím nejdůležitějším, co u firem hledají. Zajímá je zkrátka, zda má daná společnost zajištěnou svou budoucnost,“

komentuje Ondřej Kolman, Senior Manager z poradenské skupiny Moore Czech Republic.

„S udržitelností podnikatelského modelu firem souvisí i to, že pro investory – jak strategické, tak finanční – je důležitá i diverzifikace aktivit firem, které kupují. Tedy to, zda v případě, že by část jejích aktivit postihla další neočekávané krize, bude firma schopna vykrýt její výpadek jinou svou aktivitou. Investoři se tedy nyní více než v minulosti vyhýbají firmám, jejichž aktivity připomínají ,monokultury‘, a vyhledávají ty, jejichž aktivity jsou více diverzifikované,“

dodává Ondřej Kolman.

Obavy z recese se nenaplnily

V prvním pololetí letošního roku proběhlo 61 transakcí, o 12 méně než ve stejném období roku 2022 a o 22 méně než v druhé polovině loňského roku.

„Je vidět, že obava investorů z poklesu trhů a recese, která panovala na konci roku 22 a začátku roku 23, postupně odeznívá s tím, jak se firmy postupně přizpůsobují novým podmínkám na trzích. Pro druhé pololetí roku 2023 očekáváme zvýšení počtu dokončených transakcí, které se i díky obavám strategických investorů zpozdily či protáhly,“

říká Ondřej Kolman.

Mezi zajímavé letošní transakce v oblasti fúzí a akvizic na českém trhu patřila například akvizice společnosti Woltair americkou kapitálovou společnosti Westly Group.

„Tato transakce potvrzuje velkou atraktivitu společností v oblasti čistých energií pro investory,“

konstatuje Ondřej Kolman. Další transakcí byla akvizice tradičního českého výrobce optických a mechanických přístrojů Meopta - Optika investiční společností Carlyle Group.

Obavy z energetické krize se nenaplnily

Dalším impulsem pro rozhýbání trhu fúzí a akvizic bylo také vylepšení situace na trhu s energiemi. A tedy ochladnutí obav investorů, že firmy, do nichž investují, nepřežijí růst cen energií a vstupů.

„Vedle toho je zásadním faktorem také relativně velké množství kapitálu, který se nahromadil v rukou finančních i strategických investorů. V kombinaci s vysokou mírou inflace se jedná o ideální předpoklad pro zvýšení aktivity na trhu fúzí a akvizic. Oživení trhů očekáváme v druhém pololetí roku 2023, případně na začátku příštího roku,“

vysvětluje Ondřej Kolman.

„Pro investory je také důležité zjištění, že firmy, které zvládli krize, kterými jsme nyní procházeli, zvládnou patrně do budoucna i jiné otřesy a investice, které do nich vloží, se jim tedy vrátí,“

doplňuje Ondřej Kolman.

Současná ekonomická situace z pohledu fúzí a akvizic nepřeje především energeticky náročným podnikům, dodavatelům pro automobilový průmysl (nejvíce tzv. second tier) a firmám závislým na zahraničních dodávkách surovin a komponent. „

Dochází ke sblížení představ prodávajících a investorů, stále platí u investorů velký důraz na prokázání udržitelnosti ekonomických výsledků. Energeticky náročná odvětví již vzhledem k navrácení cen energií nejsou v takových problémech, nicméně stále jsou v riziku odvětví vázaná na dodávky surovin či produktů z Asie. Stále je ovšem patrný trend zájmu investorů o oblast energetiky,“

uzavírá Ondřej Kolman z poradenské skupiny Moore Czech Republic.",2023-07-27,https://www.moore-czech.cz/tiskove-zpravy/cervenec-2023/cesky-trh-fuzi,Moore Czech s.r.o.
"Využití umělé inteligence rozhodne o úspěchu ve výrobě a distribuci, investice do ní se v tomto sektoru během čtyř let zdvojnásobí","Využití umělé inteligence rozhodne o úspěchu ve výrobě a distribuci, investice do ní se v tomto sektoru během čtyř let zdvojnásobí

20 července 2023

Odborníci z poradenské skupiny Moore Global předpovídají, že v sektoru výroby a distribuce uspějí firmy, které se zaměří na disruptivní technologie, především pak na umělou inteligenci. Do té investovaly společnosti po celém světě v roce 2020 zhruba 50 miliard dolarů. Podle odborníků se tato částka v roce 2024 zdvojnásobí. Experti z Moore Czech Republic dodávají, že české firmy ve výrobě a distribuci se budou i nadále potýkat s výpadky v dodavatelských řetězcích, které umocnila válka na Ukrajině.

Přibližně 20 % výdajů v oblasti umělé inteligence připadá na automatizaci procesů.

„Pracovníci, kteří se věnují mechanicky se opakujícím úkonům s nízkou přidanou hodnotou, jsou stále v hojnější míře nahrazováni stroji s podporou umělé inteligence. Sektor výroby a distribuce je jedním z nejlepších příkladů úspěšného zavádění umělé inteligence, které jsme za posledních několik let mohli pozorovat. Nicméně, stále je zde obrovský potenciál pro ještě hlubší využití disruptivních technologií ve výrobních procesech,“

komentuje Mark Fagan z poradenské skupiny Moore Global.

Disruptivní inovace dnes udávají trend ve světové ekonomice. Jedná se o radikální technologické změny, které vytlačují stávající řešení. Patří mezi ně například cloudové technologie, digitalizace, robotizace, internet věcí, umělá inteligence nebo také využití rozšířené a virtuální reality.

Česko je pro digitalizaci, chybí ovšem kvalifikování lidé

44 % českých firem loni vynaložilo 5 až 20 % ročního investičního rozpočtu na digitální investice. V roce 2019 to bylo jen 27 % podniků, vyplývá to z dat Svazu průmyslu a dopravy ČR.

[1]

„Domácí firmy si uvědomují, že investice do digitálních technologií je pro ně podmínkou zachování konkurenceschopnosti. Pandemie také ukázala, že firmy, které do digitalizace investují, jsou odolnější v časech krize,“

komentuje Miroslav Rut, partner společnosti Moore Technology CZ.

České firmy se shodují, že v efektivním zavádění digitálních technologií jim brání nedostatek kvalifikovaných pracovníků.

„Jedná se o dlouhodobý problém, který se nezlepšuje. Právě naopak, množství firem, které se s nedostatkem schopných lidí potýkají, poměrně rychle roste. Řešení přinese jednak školení zaměstnanců v oblasti digitálních dovedností a jednak systematická příprava již na školách,“

říká Miroslav Rut.

Rozšířená realita

V oblasti digitalizace průmyslu a výroby nabírá na důležitosti implementace rozšířené a virtuální reality. Promítání digitálních objektů do reálného prostředí kolem nás umožní zrychlení procesů a sdílení know how, zkrátí dobu potřebnou na realizaci zákaznických řešení, umožní řešit mnohé postupy na dálku za pomoci mobilů, tabletů nebo případně chytrých brýlí. V průmyslu se jedná především o 3D prodejní vizualizace výrobků, jejich návodů a školení nebo doplnění dodatečných informací při servisu

. „Kombinace virtuálních informací a reálného prostředí spolu s umělou inteligencí tak může nabídnout výrazné zrychlení a zjednodušení aplikace nových postupů i zařízení v průmyslu. Naše společnost v rámci digitální platformy zrychluje a zlevňuje digitalizaci, např. převedla do rozšířené reality letecké motory nebo kritické zařízení vesmírné stanice. To posléze významně posouvá možnosti tréninku kosmonautů nebo techniků,“

uvádí Karel Kučera, jednatel společnosti Misterine, která se vývoji rozšířené reality věnuje.

Dodavatelské řetězce – problémy přetrvávají

Firmy v oblasti výroby a distribuce se již od pandemie potýkají s výpadky v dodavatelských řetězcích, které se projevují především nedostatkem surovin a komponent.

„Problémy s dodavatelskými řetězci postihují i české firmy. Pro ně byly a stále jsou zásadní výzvou dopady války na Ukrajině. Ruský a ukrajinský trh byl pro některé české firmy klíčový právě z hlediska dodavatelských řetězců. Vzhledem k současné geopolitické situaci je nepravděpodobně, že by se tento problém v dohledné době vyřešil,“

vysvětluje Petr Kymlička, partner poradenské skupiny Moore Czech Republic.

[1]

https://www.spcr.cz/pro-media/tiskove-zpravy/15741-pruzkum-sp-cr-firmy-resi-digitalni-transformace-komplexneji",2023-07-20,https://www.moore-czech.cz/tiskove-zpravy/cervenec-2023/vyuziti-umele-inteligence,Moore Czech s.r.o.
Tři ze čtyř zaměstnanců chtějí čtyřdenní pracovní týden. Zájem je vyšší než před dvěma roky,"Tři ze čtyř zaměstnanců chtějí čtyřdenní pracovní týden. Zájem je vyšší než před dvěma roky

3 července 2023

Bezmála polovina českých zaměstnanců by určitě souhlasila se zavedením čtyřdenního pracovního týdne, dalších zhruba 28 % uvádí, že by spíše souhlasila. Vyplývá to z průzkumu

[1]

, který si nechala vypracovat poradenská skupina Moore Czech Republic. Ta má také k dispozici srovnání s obdobným průzkumem

[2]

, jejž realizovala před dvěma roky. V něm 61 % respondentů uvedlo, že myšlenku zavedení čtyřdenního pracovního týdne vnímá pozitivně. Letos stejný názor vyjádřilo 67 % dotázaných. V obou případech se pak ukázalo, že 65 % zaměstnanců by podle svých slov věnovala v případně zkrácení týdne práci více času.

Přibližně 30 % respondentů se domnívá, že by čtyřdenní pracovní týden stačil ke splnění všech povinností ve firmě bez nutnosti zvýšení produktivity zaměstnanců. Dalších téměř 22 % si myslí, že by zkrácený týden fungoval za předpokladu zvýšení výkonnosti pracovníků.

„Z našeho šetření je jasné, že čeští zaměstnanci by myšlenku pracovního týdne uvítali. Ostatně, bylo tomu tak již před dvěma lety, a od té doby je pozitivní vnímání této myšlenky v některých ohledech dokonce ještě silnější. Je nepravděpodobné, že by případné zavedení čtyřdenního pracovního týdne mělo nepříznivý dopad na českou ekonomiku,“

komentuje Marcela Hrdá, partnerka poradenské skupiny Moore Czech Republic.

Proti spíše muži, zájem také klesá s věkem

K zavedení kratšího pracovního týdne se přiklánějí spíše mladší zaměstnanci. Z těch ve věku 18-26 let vnímá tuto možnost pozitivně asi 83 %, u všech skupin starších 36 let se pak tento podíl pohybuje pod 65 %.

„To, že proti budou spíše starší zaměstnanci, je přirozené. Nicméně, naše data ukazují, že ani padesátníci či šedesátníci nejsou v tomto směru příliš konzervativní. Například 77 % respondentů ve věku 54 až 65 let by určitě nebo spíše souhlasilo se zavedením čtyřdenního pracovního týdne,“

vysvětluje Marcela Hrdá a dodává k tomu, že ke kratšímu týdnu jsou obecně skeptičtější muži než ženy. S jistotou nesouhlas se zavedením vyjádřilo 7 % mužů, u žen to nebyla ani 2 %.

Zatím v pokusné fázi

Se zavedením čtyřdenního pracovního týdne se v současné době experimentuje napříč Evropou.

„Od pandemie jsme svědky toho, jak si evropské země s touto myšlenkou pohrávají. Velký úspěch zaznamenaly například pokusy se čtyřdenním týdnem v Británii. Tamní firmy uvádí, že produktivita zaměstnanců se nesnížila, a naopak si pochvalují úbytek výpovědí. Teď to zkouší třeba také ve Španělsku a v plánu to má Portugalsko,“

popisuje Marcela Hrdá.

V Česku se podle ministerstva práce a sociálních věcí plošné zavedení čtyřdenního pracovního týdne v tuto chvíli neplánuje.

„U nás je zatím tato myšlenka poměrně v plenkách. Tuzemské firmy zatím zkouší spíše méně radikální úpravy klasického pětidenního modelu, jako jsou třeba různé flexibilní úvazky nebo možnost home office. Věříme ovšem, že firmy v brzké době začnou čtyřdenní pracovní týden využívat ke svému zatraktivnění pro zaměstnance. V době nedostatku kvalifikované pracovní síly, jakou teď zažíváme, by to z jejich strany mohl být výhodný tah,“

uzavírá Marcela Hrdá.

[1]

Průzkum byl realizován prostřednictvím aplikace Instant Research agentury Ipsos v květnu 2023, účastnilo se jej téměř 500 respondentů.

[2]

Průzkum byl realizován prostřednictvím aplikace Instant Research agentury Ipsos v březnu 2021, účastnilo se jej téměř 500  respondentů.",2023-07-03,https://www.moore-czech.cz/tiskove-zpravy/cervenec-2023/ctyrdenni-pracovni-tyden,Moore Czech s.r.o.
"Umělá inteligence nevezme lidem práci, ale zefektivní ji. Pomůže například při náborovém procesu","Umělá inteligence nevezme lidem práci, ale zefektivní ji. Pomůže například při náborovém procesu

29 června 2023

Desítky procent Čechů se obávají, že kvůli umělé inteligenci přijdou o práci. Experti z poradenské skupiny Moore Czech Republic mírní tyto obavy a předpovídají, že využívání umělé inteligence povede spíše ke zefektivnění lidské práce než k jejímu nahrazení. Podle jejich odhadů ovlivní AI téměř všechna pracovní odvětví, v první řadě například administrativu či finanční služby. Umělá inteligence usnadní také náborový proces ve firmách. V praxi AI používá i recruitment tým z Moore Advisory CZ, kterému se daří za pomoci AI obsazovat lukrativní pracovní pozice.

Podle průzkumu agentury Median se 31 % Čechů obává o svou práci v souvislosti s nástupem umělé inteligence.

„Umělá inteligence bezesporu některé pracovní pozice nahradí, ale spíše práci celkově zefektivní, a dokonce díky ní vznikne i řada nových pracovních pozic. Jisté je v každém případě, že nástup AI přemění strukturu pracovního trhu v Česku a ovlivní téměř všechna odvětví – nejdříve se bude jednat o administrativu nebo finanční služby,“

komentuje Miloslav Rut, partner Moore Technology CZ a dodává, že dopad umělé inteligence pocítí dříve a silněji než v Česku v zemích západní Evropy a v USA.

Dvakrát větší odezva díky AI

Umělá inteligence zefektivní také náborový proces ve firmách. Takto ji používá recruitment tým Moore Advisory CZ.

„Například jsme obsazovali pro našeho klienta, velkou IT společnost, pozici product marketing manažera a napadlo nás, že by nám v tom mohla pomoci umělá inteligence. Díky ChatGTP jsme vytvořili job description, neboli popis pracovní pozice, a nakonec jsme pozici úspěšně obsadili,“

popisuje Lucie Krejčová, Recruitment Manager z Moore Advisory CZ. A dále přibližuje využití AI při obsazování pozice v číslech: „

Průměrná míra odezvy na naše zprávy na LinkedIn je mezi 35 a 45 %. U této pozice byla míra odezvy výrazně nadprůměrná, jelikož byla 70%. Také jsme si mohli vybírat ze sedmi kvalitních kandidátů, což je opět nadstandardní. U většiny ostatních pozic cílíme na nabídnutí dvou – tří kvalitních kandidátů

.“

Umělá inteligence shání nové zaměstnance

Prostor pro uplatnění umělé inteligence je v HR veliký.

„V současné době se umělá inteligence nejčastěji používá při třídění životopisů. Automatizace screeningu životopisů ušetří přetížením personalistů spoustu cenných minut. Další možné využité je v analýze předpokladů uchazeče a – jak jsme sami vyzkoušeli – také při komunikaci s uchazeči. V neposlední řadě může být AI nápomocná i při onboardingu a školení,“

vysvětluje Lucie Krejčová.

Podle odborníků bude ovšem v HR stále zapotřebí lidský kontakt.

„Umělá inteligence pro nás představuje výrazné zefektivnění práce, ale troufám si říct, že lidský faktor a měkké dovednosti budou v našem povolání stále hrát prim. V umělé inteligenci vidíme spíše dobrého pomocníka než zloděje, který připraví recruitery o práci,“

míní Lucie Krejčová z Moore Advisory CZ.

Umělou inteligenci hodlají dále využívat i v poradenství v rámci Moore Advisory CZ. „

Umělá inteligence nám pomáhá s návrhem textů a postupů v nejrůznějších oblastech. Jedná se např. o postupy implementace některých opatření či návrhy KPI’s, což šetří čas konzultantů,“

říká Martin Buranský z Moore Advisory CZ. „

Ačkoli je využití umělé inteligence nesporným přínosem, je nutné výstupy, a to jak po stránce formální, tak i věcné kontrolovat. Někdy je AI totiž schopna vymyslet opravdové bizarnosti,“ u

zavírá Martin Buranský.",2023-06-29,https://www.moore-czech.cz/tiskove-zpravy/cerven-2023/umela-inteligence-nevezme-lidem-praci,Moore Czech s.r.o.
Zdanění nefinančních benefitů způsobí tlak na růst mezd. Stíží také firmám nábor,"Zdanění nefinančních benefitů způsobí tlak na růst mezd. Stíží také firmám nábor

25 června 2023

Omezení daňového zvýhodnění nepeněžních benefitů v rámci připravovaného konsolidačního balíčku vlády může nepříznivě ovlivnit český trh práce, a tedy i ekonomiku. Negativní dopad pocítí jak zaměstnavatelé, tak zaměstnanci. Varují před tím experti z poradenské skupiny Moore Czech Republic. Podle nich chápou zaměstnanci benefity jako součást své mzdy, a při jejich zrušení se tak budou zvyšovat tlak na navýšení platů. Zároveň upozorňují na to, že zrušení benefitů by firmám ztížilo přilákat kvalifikované pracovníky. Legislativní úprava pak v neposlední řadě uškodí také třetím stranám, jako jsou například sportoviště, kterým z benefitů plynou tržby.

Plánované zrušení nefinančních benefitů se dotkne milionů českých zaměstnanců, podle expertů až tří ze čtyř.

„Přínos zrušení daňového zvýhodnění nefinančních zaměstnaneckých benefitů pro státní rozpočet je sporný, a zdaleka nevyváží negativní dopady, které by tento krok přinesl. Jelikož zaměstnanci mnohdy čerpají benefity, jejichž hodnota se pohybuje v řádech tisíců korun měsíčně, výpadek těchto benefitů vyvolá značný tlak na navýšení mezd. To může podkopat již tak dost slabou kondici české ekonomiky a vytvoří to další proinflační impuls. Z toho důvodu považujeme takové opatření za zcela nesystémové,“

komentuje Petr Kymlička, partner poradenské skupiny Moore Czech Republic.

Firmy v ohrožení

Nefinanční benefity také často využívají zaměstnavatelé jako nástroj k zatraktivnění pracovních pozic.

„Sehnat kvalifikovanou pracovní sílu je v současnosti pro tuzemské firmy tvrdý oříšek. Proto je pro ně velmi výhodné mít možnost učinit nabízené pozici zajímavější za pomoci benefitů. A samozřejmě nefinanční benefity hrají roli i při motivaci k práci, budování loajality k zaměstnavateli a udržení pracovníků do nichž firmy často investují nemalé prostředky na zapracování, vzdělávání atd. V době pokračující rekordní míry nezaměstnanosti a napjatého pracovního trhu tedy může absence benefitů znamenat závažný problém,“

zmiňuje Petr Kymlička.

Chronický nedostatek kvalifikovaných zaměstnanců je pro české firmy dlouhodobý problém. Ani v recesi, kdy by se dalo čekat větší propouštění, si firmy nemohly dovolit přijít o zaměstnance. O tom, že nezaměstnanost v ČR je na velmi nízké úrovni, svědčí i to, že je nejnižší ze všech zemí EU. Navíc nízká nezaměstnanost v kombinaci s vysokou mírou inflace vyvolává tlak na zvyšování mezd a tím i na udržení konkurenceschopnosti firem. Na benefitech vydělávají také poskytovatelé zvýhodněných služeb. Jedná se většinou o sportoviště, ale třeba i o provozovatele kulturních akcí.

„Zrušení benefitů bude pro tyto subjekty znamenat významný pokles příjmů takřka ze dne na den. Pro některé z nich to může být likvidační,“

uzavírá Petr Kymlička.",2023-06-25,https://www.moore-czech.cz/tiskove-zpravy/cerven-2023/zdaneni-nefinancnich-benefitu,Moore Czech s.r.o.
Moore Advisory CZ: stát může úpravou plateb za pobyt v pobytových zařízeních sociálních služeb ušetřit až 337 milionů ročně,"Moore Advisory CZ: stát může úpravou plateb za pobyt v pobytových zařízeních sociálních služeb ušetřit až 337 milionů ročně

6 června 2023

Úpravou platebních podmínek za vybraná pobytová zařízení sociálních služeb by státní rozpočet mohl ušetřit až 337 milionů korun ročně. Vyplývá to z analýzy Ministerstva práce a sociálních věcí, kterou vypracovala poradenská skupina Moore Advisory CZ. Průzkum se zabýval možností spoluúčasti klientů sociálních služeb v domovech pro seniory, domovech se zvláštním režimem a domovech pro osoby se zdravotním postižením, či jejich příbuzných na nákladech za péči. Z analýzy plyne, že 52 % klientů v těchto zařízeních sociálních služeb má ve svém okolí osobu, která by na jejich pobyt mohla přispívat. Současná ochota přispívat na své blízké je však na úrovni pouhých 27 %.

Projekt byl zaměřen na dopadovou analýzu cílenou na klienty sociálních služeb v domovech pro seniory, domovech se zvláštním režimem a domovech pro osoby se zdravotním postižením

. „Na základě zadání MPSV jsme zkoumali finanční možnosti klientů zařízení sociálních služeb více se podílet na krytí výdajů souvisejících s jejich pobytem. Samotní klienti mnohdy nemají dostatečně vysoké příjmy, aby tyto výdaje pokryli. V takových situacích by mohl zákon ukládat jejich příbuzným povinnost podílet se na platbách podobně jako třeba při placení alimentů, a to se zohledněním jejich finančních možností,“

uvádí Tomáš Křapáček, manager z poradenské skupiny Moore Advisory CZ, a dodává, že analytické práce byly založeny primárně na dotazníkovém šetření s tisícovkou klientů sociálních služeb.

Z průzkumu vyplynulo, že řada klientů pobytových zařízení sociálních služeb má ve svém okolí někoho, kdo by se na částečném krytí nákladů za sociální službu mohl podílet. Ve 4 z 10 případů má klient potomka s vyživovací povinností.

„Možnost zavedení povinných plateb počítá s ochrannými limity, a to jak u klientů, tak u osob povinných výživou. Analogicky k současnému nastavení alimentační povinnosti by tyto příspěvky například nemohly činit více než 20 % zůstatkového příjmu, tedy příjmu po odečtení výdajů na živobytí. Celá situace je však natolik komplexní, že zpracovaná analýza obsahuje řadu variant a možných výjimek z platební povinnosti, a to s ohledem na ochranu klientů a blízkých osob,“

vysvětluje Tomáš Křapáček.

Stát může ušetřit stovky milionů

Současný stav je takový, že v případě nedostatečně vysokého důchodu klienta se na platbách podílejí veřejné rozpočty.

„Příbuzní za současného stavu pokrývají rámcově 27 % rozdílu mezi plnou a sníženou úhradou. Po změně systému by veřejné rozpočty mohly ušetřit značné prostředky. Je však nutné podotknout, že se finanční testování bude vázat na personální kapacity veřejného sektoru, tedy kromě příjmů by uvažovaná změna znamenala i nárůst na výdajové straně. Podle našich propočtů by se mohlo jednat za jinak nezměněných okolností o 337 milionů korun ročně,“

komentuje Tomáš Křapáček a doplňuje, že průměrné náklady za základní služby v pobytových zařízeních činily k říjnu 2022 bezmála 14,5 tis. Kč měsíčně za klienta.

Inspirace na západě

Součástí zadání bylo zvážení implementace vzorových parametrických schémat tak, jak jsou nastaveny v Německu a Rakousku.

„Německo může sloužit jako dobrý příklad praxe při využití soukromých zdrojů pro úhradu nákladů spojených s poskytováním sociální služby

.

Děti klientů sociálních služeb jsou tam povinny na péči přispívat, a to s ohledem na majetkové a příjmové možnosti,“

dodává závěrem Tomáš Křapáček.",2023-06-06,https://www.moore-czech.cz/tiskove-zpravy/cerven-2023/moore-advisory-cz-stat-muze-usetrit,Moore Czech s.r.o.
"Skupina Moore koupila střední školu, navazuje na trend spolupráce zaměstnavatelů se školami","Skupina Moore koupila střední školu, navazuje na trend spolupráce zaměstnavatelů se školami

1 června 2023

Poradenská skupina Moore Czech Republic odkoupila stoprocentní podíl ve Střední škole Spektrum, která se nachází v Mladé Boleslavi. Pro skupinu se jedná o další krok v její dlouhodobé podpoře oblastí počátečního a dalšího vzdělávání. Její součástí je společnost Moore Academy, která zastřešuje vzdělávací aktivity firem S-COMP Centre CZ a DataScript a jež tímto krokem významně posiluje.

Skupina Moore Czech Republic se kromě realizace přímých vzdělávacích aktivit podílela například na pilotním celostátním projektu zavádění modulárních rekvalifikací KVASAR nebo uzavřela partnerství s několika tuzemskými univerzitami, mezi něž patří například vysoká škola Sting nebo Česká zemědělská univerzita. Spolupráce mezi firmami a školami jsou v České republice na vzestupu, propojení vzdělávání s praxí je výhodné pro všechny zúčastněné strany.

Rozšiřováním aktivit na poli vzdělávání se poradenská skupina Moore Czech Republic podílí na zvyšování kvality potenciálních zaměstnanců na českém pracovním trhu.

„Pro zaměstnavatele je čím dál obtížnější si na pracovním trhu zajistit kvalifikovanou pracovní sílu. Zjistili jsme dokonce, že řadě společností vzrostl průměrný čas nutný k zaškolení absolventů. Věříme, že cestou k zvýšení kvality zaměstnanců je právě propojování škol s korporacemi. V tomto duchu také vstupujeme do Střední školy Spektrum,“

komentuje Radovan Hauk, partner poradenské skupiny Moore Czech Republic.

V souvislosti s postupující digitální transformací roste také pro zaměstnance potřeba rozšiřovat jejich digitální dovednosti v rámci procesů upskillingu, resp. reskillingu.

„Stěžejním tématem v oblasti podpory vzdělávání je pro nás zvyšování kvalifikace či rekvalifikace pracovníků, a to zejména v digitálních technologiích. Systematické pojetí dalšího vzdělávání ve spolupráci se zaměstnavateli, jakou představoval v minulosti například projekt KVASAR, do kterého byla skupina Moore zapojena, je naprosto klíčové. Rozšiřující a doplňkové studium umožňuje i škola Spektrum,“

říká Radovan Hauk.

Moore vstupuje na pole středoškolského vzdělávání a posiluje svoji divizi Moore Academy

Střední škola Spektrum je další z aktivit, kterým se poradenská skupina Moore Czech Republic na poli vzdělávání věnuje. Součástí skupiny je společnost Moore Acadamy, která zastřešuje vzdělávací a školící aktivity v oblastech soft skills, manažerských dovedností, ale také ICT technologií.

Mladoboleslavská střední škola Spektrum funguje již přes 25 let. Studentům nabízí tři maturitní obory, a to Obchodní akademie, Podnikání a Sociální činnost. Škola nabízí kombinované či plně distanční studium s využitím moderních on-line nástrojů a nabízí i doplňkové studium jednoho předmětu, a to například účetnictví či cizích jazyků. Tento přístup je plně kompatibilní s moderním přístupem ke vzdělávání.

„Využití online přístupu ve vzdělávání v širším kontextu nás oslovilo, stejně jako zajímavý a vysoce odborný tým pedagogů. Považujeme Střední školu Spektrum za vynikající základnu pro další rozšiřování naší angažovanosti na poli středoškolského vzdělávání,“

doplňuje Radovan Hauk.

Širší propojení vzdělávání a praxe

Skupina Moore má rozvinutou i zajímavou spolupráci s vysokými školami.

„V nedávné době jsme uzavřeli exkluzivní partnerství s vysokou školou Sting, v rámci kterého studentům nabízíme možnost získat nedocenitelné praktické zkušenosti již při studiu. V tomto případě se jedná především o obor účetnictví a daní, u kterého se pracovní trh dlouhodobě potýká s nedostatkem kvalitních pracovníků,“

vysvětluje Radovan Hauk.

Moore spolupracuje také s Vysokou školou ekonomickou a Českou zemědělskou univerzitou, kde se účastnila veletrhů pracovních příležitostí nebo podporuje mezinárodní konferenci Sociální politika na Národohospodářské fakultě VŠE.

„Spolupráce se vzdělávacími institucemi je pro nás klíčová. Jsme přesvědčení, že úzká provazba mezi praxí a školami je klíčovým faktorem úspěchu pro obě strany. Tento vztah je nutné budovat už od nižších vzdělávacích stupňů, proto se nyní soustředíme na střední školy a budeme se věnovat především oblastem, jako jsou účetnictví, finance či informační technologie,“

uzavírá Radovan Hauk.",2023-06-01,"https://www.moore-czech.cz/tiskove-zpravy/cerven-2023/skupina-moore-koupila-stredni-skolu,-navazuje-na-t",Moore Czech s.r.o.
"Hlavní trendy ve finančnictví – digitalizace, AI a udržitelnost","Hlavní trendy ve finančnictví – digitalizace, AI a udržitelnost

30 května 2023

Zájem investorů o startupy podnikající ve fintech sektoru klesá. Upozorňují na to experti z poradenské skupiny Moore Global, a mírní tak očekávání revolučních změn v oblasti financí. Velkému množství fintech startupů se nepodařilo dostatečně monetizovat své nápady, a ztrácejí tedy svou konkurenční výhodu. Nicméně, digitalizace včetně řešení umělé inteligence bude hrát ve vývoji finančního sektoru zásadní roli. Podle odborníků z Moore Czech Republic je ovšem její úroveň v českém finančnictví nedostatečná. Stále důležitější roli má ve světě financí i udržitelnost – ta se podle Moore Czech Republic stále důrazněji hlásí o slovo i v českém finančnictví.

Odborníci z Moore Global zaznamenali v nedávné době zvýšenou aktivitu, co se týče fúzí a akvizic fintech startupů.

„Fintech startupy již nebudí u investorů takový zájem. Jako tomu bývá u jakékoliv jiné revoluce, počáteční nadšení opadá, a v praxi tak vidíme, že mnohé startupy teď fúzují nebo jsou odkupovány korporacemi,“

komentuje Ewen Fleming z poradenské skupiny Moore Global a dodává, že zájem investorů o finanční sektor přetrvává – jen cílí spíše na tradičnější služby či na možnosti v nedostatečně obsloužených regionech.

Česko musí digitalizovat

Česko podle expertů zaostává v průniku technologií do finančního sektoru.

„V Česku není fintech příliš dominantní, na celkových výnosech finančního sektoru se podílí jednotkami procent. Hlavním důvodem je silně konzervativní přístup, a to jak bank, tak jejich zákazníků,“

popisuje Martin Buranský, partner Moore Advisory CZ, a doplňuje, že nástup digitalizace je nevyhnutelný.

„Pandemie měla významný vliv na urychlení debaty o digitalizaci finančního sektoru a tento fenomén se pomalu dostává i do Česka,“

říká.

Ani finančnictví se nevyhýbá umělá inteligence.

„V současnosti se AI řešení používají například k posouzení úvěruschopnosti klientů. Avšak, pro finanční sektor je umělá inteligence poměrně citlivým tématem, protože klienti peněžních domů přirozeně preferují spíše lidský přístup. V budoucnu se tak bude jednak spíše o doplnění ,lidských‘ bankéřů než o nahrazení jejich práce,“

míní Martin Buranský.

Peníze půjdou na udržitelnost

Vedle digitalizace také ve finančnictví prudce stoupá pozornost věnovaná ESG principům

„Setkáváme se s tím, že firmy čím dál víc dbají na dopad svého podnikání na životní prostředí. Investiční manažeři budují specializovaná ESG portfolia a banky se zajímají o to, jak udržitelně financovat infrastrukturní projekty,“

vysvětluje Ewen Fleming.

„I v českém finančnictví se principy ESG stále výrazněji prosazují – ať již například ve snaze finančních institucí minimalizovat svoji uhlíkovou stopu, v zohledňování udržitelnosti projektů, které jsou ochotné financovat, ve zvýhodňování půjček na „zelené“ investice, ale i ve stále populárnějším investování do udržitelných fondů. V poslední době se ESG trend projevil i v diskusích o nové podobě českého stavebního spoření, které patrně půjde cestou podpory energeticky úsporných rekonstrukcí českých domácností,“

řekl Martin Buranský.",2023-05-30,https://www.moore-czech.cz/tiskove-zpravy/kveten-2023/hlavni-trendy-ve-financnictvi,Moore Czech s.r.o.
"Národní soustava kvalifikací pomáhá těm, kdo chtějí lepší práci.  Povědomí o ní stoupá","Národní soustava kvalifikací pomáhá těm, kdo chtějí lepší práci.  Povědomí o ní stoupá

22 května 2023

Na podzim 2021 a začátkem roku 2023 v rámci projektu UpSkilling, který realizuje Národní pedagogický institut ČR (NPI), proběhlo 1. a 2. kolo zatím největšího dotazníkového šetření, které se zabývalo

zjišťováním znalostí a úrovně povědomí o Národní soustavě kvalifikací (NSK) u cílových skupin – školy, Úřad práce a vybraní zaměstnavatelé. NSK je průběžně budovaný, státem podporovaný a občany i zaměstnavateli využitelný registr profesních kvalifikací existujících na pracovním trhu v ČR. Umožňuje zájemcům získat celostátně uznávané osvědčení o jejich kvalifikaci, aniž by museli zasednout do školních lavic. Pomáhá všem, kdo se vydávají na cestu za lepší prací s cílem získat plnohodnotnou kvalifikaci a lepší pracovní uplatnění.

Provedené šetření, které společnost Moore Czech Republic s.r.o. realizovala ve spolupráci s Výzkumným ústavem práce a sociálních věcí a Unií zaměstnavatelských svazů ČR, je unikátní svým rozsahem. Do dotazníkového šetření se zapojilo 998 středních a vyšších odborných škol, 1455 zaměstnavatelů (z nich bylo 419 z firem s více než 100 zaměstnanci) a 233 zaměstnanců z 85 krajských poboček úřadů práce (ÚP). Zároveň se podařilo docílit vysoké návratnosti dotazníků. U škol návratnost dosáhla úrovně 81,3 % ze všech oslovených škol v ČR.  U ÚP se do průzkumu zapojili zástupci z 94 % poboček ÚP ČR zabývajících se rekvalifikacemi a poradenstvím. „

Klíčové pro správné změření dopadů projektu UpSkilling bylo dosáhnout velmi vysoké návratnosti u všech cílových skupin, což se nakonec podařilo splnit

,“ komentuje Tomáš Buriánek, Senior Manager Moore Advisory CZ.

Znalost a způsoby využívání NSK se napříč cílovými skupinami výrazně liší. Znalost a povědomí je na velmi vysoké úrovni u zaměstnanců Úřadu práce ČR. Naprostá většina dotazovaných pracovníků (94 %) zná praktické možnosti využití NSK a 79 % NSK také využívá. Nejčastěji je NSK využívána pro potřeby rekvalifikací a při zkouškách z profesních kvalifikací. V případě středních a vyšších odborných škol je NSK známa pro 77 % z oslovených škol, nicméně využívá ji aktivně pouze 22 %. NSK je nejčastěji východiskem pro vytvoření nabídky vzdělávacích a rekvalifikačních kurzů i pro tvorbu školních vzdělávacích programů. Výrazně nejnižší znalost a povědomí je u cílové skupiny zaměstnavatelů, kde NSK zná 35 % a využívá ji pouze 10 % ze subjektů zapojených do realizovaného šetření.

Zásadním a pozitivním zjištěním je celkový nárůst znalostí a povědomí mezi 1. a 2. kolem dotazníkového šetření. Zvýšení úrovně znalosti NSK nastalo především u zaměstnavatelů, kde byla výchozí úroveň znalostí/povědomí nejnižší, u škol a ÚP práce byla v rámci prvního kola úroveň vysoká. Znalost NSK u zaměstnavatelů vzrostla z 26 na 35 %. Dále mezi zaměstnavateli vzrostla znalost praktických možností využití NSK (z 18 na 32 %) a míra využívání NSK (z 5 na 10 %).

Na zvýšení povědomí a využívání NSK měly významný podíl workshopy, které byly součástí aktivit projektu UpSkilling a odehrály se ve dvou vlnách v každém kraji. “V

elmi kladně lze hodnotit zejména nárůst míry využívání mezi jednotlivými koly šetření na dvojnásobek. Nicméně celková čísla mají stále potenciál růstu, zvláště u zaměstnavatelů, kteří zaostávají za školami a Úřady práce,

“

komentuje Tomáš Buriánek.

Dle výsledků šetření plánují jeho účastníci NSK využívat i do budoucna. Školy dále plánují využít NSK při tvorbě a realizaci vzdělávacích a rekvalifikačních kurzů, s tím souvisejících zkoušek z profesní kvalifikace a při tvorbě školních vzdělávacích programů. Úřady práce plánují využít NSK při realizaci rekvalifikačních programů a jako zdroj informací. „

Je nutné dále pokračovat v těchto aktivitách, jako jsou výše zmiňované workshopy především pro zaměstnavatele z důvodů naplnění potenciálu využití NSK. Aby systém NSK mohl fungovat co nejefektivněji, je zapotřebí, aby jej využívaly všechny cílové skupiny. V současné době je míra využívání NSK patrná u škol a ÚP a je tedy potřeba zaměřit pozornost na využívání NSK u zaměstnavatelů,“

říká RNDr. Miroslav Procházka, CSc. z NPI ČR.",2023-05-22,https://www.moore-czech.cz/tiskove-zpravy/kveten-2023/narodni-soustava-kvalifikaci,Moore Czech s.r.o.
"Cestovní ruch se loni zotavil z Covidu, letos poroste. Posílí hlavně zavedené značky","Cestovní ruch se loni zotavil z Covidu, letos poroste. Posílí hlavně zavedené značky

16 května 2023

Podle odborníků z poradenské skupiny Moore Global přinesl rok 2022 v sektoru cestovního ruchu zotavení z pandemické krize. Předpokládají, že letos bude mnoho firem dále expandovat. Týká se to především velkých zavedených značek v oblasti hotelnictví, které budou stále více zavádět franšízový model. To může být výhodné i pro drobnější podnikatele. Experti z Moore Czech Republic věří, že tuzemský sektor cestovního ruchu letos neminou globální trendy, jako je ESG (enviromentální a sociální řízení firem), automatizace nebo kombinace pracovní cesty s dovolenou v rámci tzv. bleisure. Expanzi pak očekávají i cestovní kanceláře, které už nyní reportují násobně vyšší předprodeje.

Covid byl pro globální ekonomiku velkou ranou a pro cestovní ruch to platí obzvlášť. Nicméně, během úspěšného loňského roku měly hotely a další firmy v tomto sektoru možnost přivítat zpět zákazníky, a podle predikcí poradenské skupiny Moore Global tak bude letošní sezóna ve znamení expanze.

„Cestovatelé se při výběru ubytování budou více spoléhat na známé značky. Očekáváme, že hlavně velcí hráči na trhu ještě více porostou. Trendem pro hotelové řetězce ovšem bude zavádění franšízových modelů. A to je výhodné i pro menší, nezávislé hotely, protože se jim naskytne možnost podnikat pod záštitou nadnárodních korporací a značek, kterým zákazníci důvěřují,“

komentuje Márton Takács z poradenské skupiny Moore Global.

Trendy se Česku nevyhnou

Z pandemie se pomalu vzpamatovává i český cestovní ruch. Loňské příjmy se v rámci tohoto sektoru vyšplhaly na 118 miliard korun. Meziročně se sice jednalo o 51miliardový nárůst, avšak předcovidová úroveň překonána zatím nebyla. V roce 2019 dosahovaly příjmy zhruba 167 miliard korun. Vyplývá to z dat agentury CzechTourism.

[1]

Odborníci z Moore Czech Republic předpovídají, že další vývoj bude záviset na tom, s jakým úspěchem se českým firmám podaří adaptovat celosvětové trendy.

Na globálním hotelovém trhu je u mnoha zákazníků v poslední době patrný tzv. bleisure model (business and leisure, tedy kombinace pracovní cesty s volným časem). Podle odhadu expertů z Moore Global poroste tento trh ročně až o 20 %.

„V poslední době se stále více setkáváme s tím, že zaměstnanci si své pracovní cesty prodlužují, aby mohli v dané lokalitě trávit volný čas. Nejedná se o úplnou novinku, ale pandemie – a s ní spojený nárůst práce na dálku – tento trend akcelerovala. Česko má v tomto ohledu bezesporu velký potenciál a nevidíme důvod, proč by tuzemské hotely nemohly tohoto trendu využít,“

shrnuje Marcela Hrdá, partnerka poradenské skupiny Moore Czech Republic.

Důležitou položkou, na kterou se čeští hoteliéři budou muset zaměřit, budou také ESG principy.

„Přijetí ESG patří mezi nejdůležitější výzvy pro firmy a ani sektor Horeca nebude výjimkou. Investoři se ve stále hojnější míře zaměřují na udržitelné projekty. Pro vlastníky hotelů jednající v souladu s ESG bude jednodušší získat finance,“

vysvětluje Martin Buranský, partner Moore Advisory CZ.

Čeští provozovatelé hotelů budou vedle toho muset věnovat pozornost i novým technologiím

„Už teď roste v Česku počet podniků v Horeca sektoru, které využívají automatizovaná řešení. Je otázkou několika let, že se například automatizované hotely stanou novým standardem. Rychle se také vyvíjí umělá inteligence, a ačkoliv se může zdát, že její praktické uplatnění v hotelech je v nedohlednu, bude to právě včasné pochopení těchto technologií, co v následující dekádě rozhodne o tom, kdo si udrží konkurenceschopnost,“

říká Marcela Hrd.

Také cestovky očekávají žně

České hotely čekají v nejbližší době náročné výzvy, kdy se budou muset přizpůsobit novým trendům v cestovním ruchu. To situace u zdejších cestovních kancelářích je úplně jiná – očekávají jeden z nejziskovějších roků od revoluce.

„Letos ve srovnání s loňskem evidujeme dvojnásobné předprodeje na letošní léto. Zájem překonává jak poptávku za minulý rok, který byl u Čedoku historicky nejlepší, tak  poptávku v letech před pandemií. Nejpopulárnější jsou tradiční destinace jako Turecko, Řecko, Egypt či Španělsko, které letos stíhá Albánie, dynamicky roste také segment poznávacích zájezdů“

shrnuje Stanislav Zeman, generální ředitel cestovní kanceláře Čedok a.s.

[1]

https://www.ceskenoviny.cz/zpravy/prijmy-cr-z-cestovniho-ruchu-loni-vzrostly-o-51-miliard-kc-na-118-miliard-kc/2339803",2023-05-16,https://www.moore-czech.cz/tiskove-zpravy/kveten-2023/cestovni-ruch,Moore Czech s.r.o.
Oznamovatelé ušetří firmám peníze a zlepší firemní kulturu. Oznamovací systém je ale potřeba budovat již nyní,"Oznamovatelé ušetří firmám peníze a zlepší firemní kulturu. Oznamovací systém je ale potřeba budovat již nyní

Milan Kříž

3 května 2023

Průtahy kolem zavedení směrnice EU o ochraně oznamovatelů do českého právního řádu jsou komplikací nejen pro Českou republiku, kterou kvůli tomu Evropská komise zažalovala. Situace je problematická i pro firmy. Bez účinného vnitřního oznamovacího systému totiž českým podnikům hrozí riziko velkých finančních ztrát. Upozorňují na to odborníci z Moore Czech Republic.

Do 17. prosince 2021 měla Česká republika přijmout vnitrostátní právní úpravu ochrany oznamovatelů v souladu se směrnicí EU o whistleblowing

[1]

Nová legislativa v podobě zákona o ochraně oznamovatelů by měla chránit tzv. whistleblowery (oznamovatele) poukazující na protiprávní činnost v rámci firem. Zákon zavede povinnost vytvořit vnitřní oznamovací systém pro firmy, které mají více než padesát zaměstnanců. Systém umožní zaměstnancům důvěrně a anonymně nahlásit podezření na nekalé a protiprávní jednání ve firmě, o kterém se dozvěděli díky své práci.

„Obávám se, že jakmile zákon vstoupí v platnost, vypukne v řadě firem stejná panika, jako tomu bylo v případě zavádění opatření k GDPR. Budou se zoufale hledat řešení na poslední chvíli bez systémového přístupu. Proto je důležité, aby si firmy vnitřní oznamovací systém vytvořily již nyní,“

vysvětluje Petr Štětka, senior manager z poradenské skupiny Moore Czech Republic, který se zaměřuje na problematiku whistleblowingu.

„Z našeho pohledu je tu ještě jeden významný aspekt. A tím je již existující trestněprávní odpovědnosti firem. Pokud firma poruší zákon, může soud přihlédnout k tomu, že má firma systémové opatření proti korupci a nekalému jednání. Může to brát jako polehčující okolnost,“

dodává Petr Štětka.

Whistleblowing ušetří miliardy eur

A podstatný je i finanční aspekt. Whistleblowing může totiž pomoci firmám zabránit finančním ztrátám. Porušení zákona, korupce a další nepravosti mohou mít vážné dopady na výsledky firmy a na důvěru zákazníků a investorů. Pokud jsou tyto problémy odhaleny dříve, může firma podniknout kroky k jejich řešení, a minimalizovat tak finanční ztráty.

„Odhad ztráty způsobené v důsledku chybějící ochrany oznamovatelů je v celé EU 5,8 až 9,6 miliardy eur ročně, a to jen v rámci veřejných zakázek. A například 40 % českých firem, které se setkaly s hospodářskou kriminalitou, přišlo nejméně o 1 200 000 Kč. Management společností si v nezanedbatelném množství případu vůbec není vědom toho, že se jeho zaměstnanci dopouští protiprávního jednání. Funkční vnitřní oznamovací systémy a efektivní ochrana oznamovatelů dle návrhu zákona má za cíl tento stav významně zlepšit,“

komentuje Petr Štětka.

Oznamovatelé nejsou „bonzáci“

Pokud firma umožní a podpoří whistleblowing, může to vést k objevení problémů, které by jinak mohly zůstat skryté a způsobit firmě velké škody. Tento proces umožňuje, aby se ve společnosti dříve vědělo o problémech, a mohla tak podniknout kroky k jejich odstranění.

„V Moore Czech Republic působí odborníci na problematiku whistleblowingu, kteří firmám v této oblasti poradí a navrhnou nejvhodnější řešení. Pomůžeme jim nejen splnit zákonné povinnosti, ale současně na nás mohou outsourcovat plně funkční a vysoce efektivní systém ochrany oznamovatelů,“

říká Petr Štětka.

Tento vnitřní oznamovací systém, který odborníci z Moore Czech Republic mohou firmám pomoci vytvořit, obsahuje:

Zabezpečený systém pro oznamování (aplikace, pošta, kontaktní místo), uchovávání a evidenci oznámení

Vytvoření a úpravu interní dokumentace

Školení zaměstnanců

Zajištění role prošetřovatele

Vyřizování a archivaci jednotlivých oznámení

Aplikaci EasyWhistle, která doplňuje webový portál a zajišťuje úplnou dostupnost prostředí pro podávání zpráv

„Za klíčovou považuji i kultivaci diskuse a problematiky oznamovatelů ve veřejném prostoru. Je nutné z nich sejmout jakési stigma ,bonzáků‘. Oznamovatelé totiž mohou pomoci přispět ve firmách k vytvoření atmosféry otevřenosti a transparentnosti. To může vést k lepšímu vztahu mezi zaměstnanci a vedením a ke zlepšení pracovních vztahů obecně. Oznamovatelé také mohou pomoci snížit riziko nezákonného jednání nebo špatného chování v podniku, což může přispět ke snížení rizika sankcí ze strany státních orgánů nebo odmítnutí ze strany zákazníků,“

uzavírá Petr Štětka.

[1]

Tedy směrnici Evropského parlamentu a Rady EU 2019/1937 o ochraně osob, které oznamují porušení práva Unie ze dne 23. 10. 2019.",2023-05-03,https://www.moore-czech.cz/tiskove-zpravy/kveten-2023/oznamovatele-usetri-firmam-penize,Moore Czech s.r.o.
Big data umožní optimalizaci výroby elektřiny. Novým trendem budou komunitní elektrárny,"Big data umožní optimalizaci výroby elektřiny. Novým trendem budou komunitní elektrárny

3 května 2023

Odborníci z poradenské sítě Moore Global považují dodržování principů ESG (environmental, social and governance) za podmínku udržení konkurenceschopnosti v energetickém průmyslu. Poukazují také na možnost využívat big data k analýze spotřeby a výroby energie za účelem zvýšení efektivity. Podle expertů ze skupiny Moore Czech Republic bude pro český trh s energiemi důležitá adaptace nového trendu komunitních elektráren. Ty umožní jak větší udržitelnost energetického průmyslu, tak stabilnější ceny energií.

Posun k obnovitelným zdrojům ovlivnilo mnoho faktorů, které zahrnují technologické pokroky, ale i vládní pobídky.

„Investice do fyzické infrastruktury s cílem snížení uhlíkových emisí jsou zřejmé na první pohled, ale to, co se odehrává za oponou, může být podobně důležité. V dnešní době je možné sbírat a analyzovat obrovské množství informací o využívání energie. Tato data mohou být využita k optimalizaci fungování energetických systémů, což povede k efektivnější a úspornější výrobě a spotřebě energie,“

popisuje David Tomasi, který působí v poradenské skupině Moore Global jako global leader v oblasti energetiky, těžby a obnovitelných zdrojů.

Experti z Moore Czech Republic dodávají, že optimalizace výroby elektřiny za pomoci velkých dat se může dočkat i Česko.

„Například jaderná elektrárna Temelín chce v příštím roce ušetřit až 4000 megawatthodin bezemisní elektřiny. Hodlá toho dosáhnout úpravou provozu čerpadel chladících věží a využije k tomu právě big data,“

doplňuje Pavel Drobil, partner poradenské skupiny Moore Czech Republic.

Návrat do minulosti

Výpadky v dodávkách energií, se kterými se Evropa potýká už od loňska, mají za následek zvýšený zájem o využívání neobnovitelných fosilních zdrojů.

„Jedním z důsledků energetické krize je, že v praxi se snižuje důraz na využívání energie z obnovitelných zdrojů. Využívání fosilních paliv opět roste, a i státy jsou vůči němu benevolentnější. Vidět to můžeme například v Německu, kde se prodlužuje životnost tepelných elektráren,“

komentuje Pavel Drobil.

Česko čeká na komunitní elektrárny

Odborníci z Moore Czech Republic se domnívají, že v České republice se trh s energiemi zásadně promění po přijetí legislativy umožňující rozšíření komunitních elektráren.

„Peer to peer sdílení energie v rámci virtuálních elektráren umožní šetrnější přístup k životnímu prostředí a mimoto také přispěje ke stabilizaci cen energií. Tento typ elektráren by v budoucnu mohl pokrýt až 25 % celkové tuzemské spotřeby elektřiny,“

vysvětluje Miroslav Rut, partner Moore Technology CZ.",2023-05-03,https://www.moore-czech.cz/tiskove-zpravy/kveten-2023/big-data-umozni-optimalizaci-vyroby-elektriny,Moore Czech s.r.o.
Pavel Drobil se stává novým partnerem v poradenské skupině Moore Czech Republic,"Pavel Drobil se stává novým partnerem v poradenské skupině Moore Czech Republic

Milan Kříž

31 března 2023

Řady partnerů skupiny Moore Czech Republic rozšířil od března Pavel Drobil (51). V rámci své působnosti se bude věnovat zejména projektům v oblasti energetiky a průmyslové výroby. Současně bude odpovědný za rozšíření působnosti Moore Czech Republic na Moravě.

Do skupiny Moore Czech Republic přichází Pavel Drobil s cílem zužitkovat své rozsáhlé znalosti a zkušenosti z oblastí energetiky a strojírenské výroby, ale také schopnosti řídit procesy v oblasti fúzí a akvizic nebo expanze společností.

„Věřím, že ve skupině Moore dokážu zúročit své zkušenosti nejen z oblasti práva, ale také letitou manažerskou praxi a praktické zkušenosti z řady oblastí. Skupina Moore Czech Republic mě oslovila svojí podnikatelskou dravostí, odbornými kompetencemi i vnitřní atmosférou, která je postavená na otevřené komunikaci a vzájemné podpoře. Mou ambicí je přispět k dalšímu růstu celé skupiny,“

uvádí Pavel Drobil.

V posledních letech se z pozice partnera a předsedy představenstva, kterým i nadále zůstává, věnuje rozvoji skupiny Anacot Capital. Ta investuje zejména do oblasti strojírenské výroby. Jako člen představenstva uzavřeného investičního fondu Patronus třetí SICAV měl na starost zajištění chodu právního oddělení či vyjednávání s finančními institucemi. Jako vystudovaný právník s advokátní licencí začínal jako daňový právník v Arthur Andersen. Zkušenosti má také z politiky jako řadový poslanec za ODS, náměstek hejtmana Moravskoslezského kraje pro ekonomiku i ministr životního prostředí.

„

Pavel Drobil rozšiřuje řady partnerů skupiny Moore Czech Republic v ten správný čas, kdy roste poptávka po projektech v oblasti energetiky a současně rozšiřujeme naše působení na Moravě. Jsem přesvědčen, že v Pavlovi náš tým získává nejenom experta a velmi zkušeného a úspěšného manažera, ale také člověka s výjimečnými životními zkušenostmi. Je pro nás ctí, že se k nám Pavel připojil,“

komentuje posílení týmu partner spoluzakladatel skupiny Moore Czech Republic Petr Kymlička.

Je absolventem Právnické fakulty Masarykovy univerzity v Brně. Ve volném čase se věnuje rodině, rád čte beletrii a učí se létat. Je lokálpatriotem, který podporuje Ostravsko a miluje moravská vína.",2023-03-31,https://www.moore-czech.cz/tiskove-zpravy/brezen-2023/pavel-drobil-se-stava-novym-partnerem-v-poradenske,Moore Czech s.r.o.
Virtuální elektrárny promění trh s energiemi. V budoucnu mohou v Česku produkovat až 25 % elektřiny,"Virtuální elektrárny promění trh s energiemi. V budoucnu mohou v Česku produkovat až 25 % elektřiny

Milan Kříž

30 března 2023

Po přijetí náležité legislativy se virtuální elektrárny stanou důležitou součástí energetické soustavy. Odborníci z poradenské skupiny Moore Czech Republic se domnívají, že by ve střednědobém horizontu mohly v České republice pokrýt až 25 % spotřeby elektřiny.  Peer to peer sdílení energie, které je podstatou virtuálních elektráren, přinese větší šetrnost k životnímu prostředí a z dlouhodobého hlediska pomůže stabilizovat ceny elektřiny.

V průběhu loňského roku zdražila elektřina v Česku nejvíce ze všech zemí EU. Až energetická krize se stala výrazným motorem k přípravě legislativy pro komunitní energetiku.

„K řešení zásadního růstu cen elektřiny by mohlo přispět budování energetických komunit a virtuálních elektráren. Nákladová cena u elektřiny vyrobené tímto způsobem se dle našich propočtů pohybuje okolo 3 Kč za kWh,“

komentuje Miloslav Rut, partner poradenské skupiny Moore Czech Republic.

Potřebujeme novou legislativu a posílení infrastruktury

Úprava a adaptace již existujících unijních předpisů, která by rozšíření virtuálních elektráren umožňovala, však v Česku stále neexistuje. Legislativní proces by měl začít zhruba v polovině roku.

„Každá země si volí svůj způsob převzetí legislativy a mohou mezi nimi vznikat rozdíly. Jde například o to, zda a jak je komunita geograficky vymezená – jestli například členové komunity musí být ze stejné obce nebo může komunita pokrývat libovolně velké území. V Česku směřujeme k vymezeným lokalitám, což je dle mého názoru správné,“

popisuje Miloslav Rut a dodává, že rozvoj virtuálních elektráren může ovšem v některých lokalitách narazit na limity distribuční sítě, kdy již není možné do sítě na daném místě připojit fotovoltaiku, která bude energii do sítě dodávat.

„Jedna věc je tedy umožnění vzniku energetických komunit, ale souběžně s tím je nutné řešit také posílení infrastruktury. Z tohoto pohledu by bylo nejvhodnější výrazně zvýhodnit komunity fungující v rámci jednoho distribučního transformátoru,“

dodává Miloslav Rut.

Zelenější a levnější energie

Virtuální elektrárny umožní odběratelům mít část své spotřeby pokrytou lokální výrobou z obnovitelných zdrojů.

„Energetické komunity budou určitě velmi zajímavé pro obce, které mají prostor pro instalaci fotovoltaických panelů například na střechách obecních budov. Tuto energii pak využijí pro obecní spotřebu, přetoky pak mohou poskytovat občanům či prodat do distribuční sítě,“

vysvětluje Miloslav Rut a doplňuje, že v Česku nyní existují dodavatelé energie, kteří se soustřeďují na dodávání energie z obnovitelných zdrojů, avšak nejde o sdílení na bázi peer to peer.",2023-03-30,https://www.moore-czech.cz/tiskove-zpravy/brezen-2023/virtualni-elektrarny,Moore Czech s.r.o.
Budoucností jsou zelená města. Praha ve srovnání s ostatními evropskými metropolemi zaostává,"Budoucností jsou zelená města. Praha ve srovnání s ostatními evropskými metropolemi zaostává

18 března 2023

Podle expertů poradenské skupiny Moore Czech Republic budou pro budoucí vývoj měst rozhodující koncepce tzv. chytrých a zelených měst. Upozorňují, že nyní ta česká v tomto ohledu zaostávají za západní Evropou, mimo jiné kvůli nepružné stavební legislativě. Ve srovnání Evropské enviromentální agentury, které se zabývalo podílem zelené infrastruktury ve 37 hlavních městech v Evropě, se Praha umístila na 20 místě.

[1]

Velmi dobře si tuzemská metropole vede naopak v udržitelné mobilitě, v indexu společnosti Arcadis se umístila na celosvětovém 5. místě.

[2]

Zelené město je koncept, který kombinuje zlepšování životního prostředí ve městech s ochranou klimatu ve všech aspektech fungování města.

„Nejdůležitější je v tomto ohledu patrně oblast energetiky, kde je pro zelená města charakteristické využívání energie z obnovitelných zdrojů. Zde dochází také k propojení s koncepcí chytrého města, a to například prostřednictvím digitalizace vazeb mezi výrobou a spotřebou energie. Už dnes se implementují zařízení, jako jsou chytré elektroměry či chytré transformátory, které umožňují využití dat k optimalizaci spotřeby elektrické energie,“

vysvětluje Petr Kymlička, partner skupiny Moore Czech Republic.

S vývojem chytrého a zeleného aspektu měst dojde postupně také k posílení či redefinici některých funkcionalit.

„Bude se jednat především o řešení inkluze, úkolem měst bude zajistit rovný přístup ke službám a infrastruktuře pro všechny sociální skupiny. Zadruhé půjde o digitální transformaci, která umožní optimalizovat chod měst za pomoci technologií, jako jsou umělá inteligence, internet věcí nebo big data. V neposlední řadě se změní také přístup měst k risk managementu. Pandemie nám ukázala, že města musí být schopna efektivně reagovat na nestandardní situace. Tuto dovednost budou muset v budoucnu využít například v souvislosti s klimatickou změnou,“

popisuje Miloslav Rut, partner společnosti Moore Technology CZ.

Česká města brzdí legislativa

V implementaci konceptu zeleného města jsou města v České republice za ostatními evropskými pozadu. Podle loňských dat Evropské enviromentální agentury byla Praha pokryta zelenou infrastrukturou ze 36 %, stejně jako například Budapešť. Průměrná hodnota pro 37 evropských hlavních měst přitom byla 41 %, takového pokrytí dosahuje sousední Bratislava. Z našich sousedů se pak vůbec nejlépe umístila německá metropole, Berlín byl ve srovnání evropských hlavních měst na 8. místě s 51 %.

„Neprůchodná legislativa a byrokratická zátěž zásadním způsobem brzdí rozvoj českých měst, a to nejen v ‚zeleném‘ směru, ale také ve zcela běžném růstu. Pro příklad nemusíme chodit daleko; jen málo měst významu a velikosti Prahy má prakticky v centru tolik brownfieldů, zpustlých ploch a neudržovaných domů. Na druhé straně, rozdíl není tak velký z pohledu konceptu chytrého města, byť v řadě případů je implementace opatření spíše v rukou firem než vedení měst. Takovým příkladem může být postupné zavádění inteligentních elektroměrů energetickými distribučními společnostmi,“

komentuje Petr Kymlička a dodává, že česká města si obecně velmi dobře vedou v zavadění udržitelné mobility. V tomto ohledu se Praha umístila v žebříčku indexu společnosti Arcadis z roku 2017 na 5. místě v rámci celého světa, a po Paříží tak byla druhým nejlépe umístěným městem v Evropské unii.

[1]

https://www.eea.europa.eu/data-and-maps/daviz/percentage-of-total-green-infrastructure#tab-googlechartid_chart_11

Zelená infrastruktura zahrnuje např. parky, soukromé zahrady či vodní plochy.

[2]

https://www.arcadis.com/campaigns/scmi/index.html",2023-03-18,https://www.moore-czech.cz/tiskove-zpravy/brezen-2023/budoucnosti-jsou-zelena-mesta,Moore Czech s.r.o.
"Patříte mezi 80 % těch, kteří dosud nepodali daňové přiznání? Máte ještě více než 2 týdny, ale mohou to být také skoro 4 měsíce","Patříte mezi 80 % těch, kteří dosud nepodali daňové přiznání? Máte ještě více než 2 týdny, ale mohou to být také skoro 4 měsíce

Radim Darebník

10 března 2023

Podle nejaktuálnějších informací Finanční správy bylo dosud podáno půl milionu daňových přiznání, tedy necelých 20 % z předpokládaného celkového počtu. V následujících dvou měsících bude aktivita poplatníků sílit, protože již 3. dubna končí lhůta pro podání v papírové formě. Největší zájem je však o elektronickou formu, pro kterou je stanoven nejzazší termín o měsíc později. Největší časový i administrativní komfort mají ti, kterým zpracovává daňové přiznání daňový poradce.

„V případě, že OSVČ ještě nemá aktivní datovou schránku, jde o poslední možnost, kdy může podat daňové přiznání v papírové podobě,“

uvádí Martin Pech, daňový manažer ze společnosti Moore Accounting CZ, s tím, že takových živnostníků je v tuto chvíli už výrazná menšina. Stát totiž od začátku letošního roku zřizuje živnostníkům datovou schránku, všem by měla být zřízena do konce tohoto měsíce.

Převažuje elektronická forma

Ve chvíli zřízení se datová schránka stává klíčovým nástrojem pro komunikaci se státní správou, což je důležité také právě pro podání daňového přiznání.

„Finanční správa upozornila, že osoby samostatně výdělečně činné s aktivní datovou schránkou v letošním roce nemohou podat daňové přiznání na tradičním růžovém formuláři. Pokud tak OSVČ učiní, finanční úřady to mohou posoudit, jako by dotyčný přiznání nepodal,“

vysvětluje Martin Pech, daňový manažer ze společnosti Moore Accounting CZ, a dodává, že v takovém případě může hrozit pokuta 0,05 procenta ze zaplacené daně (případně 0,01 procenta ztráty) za každý den prodlení. Daňové přiznání je potřeba skrz datovou schránku doručit finančnímu úřadu ve formátu tzv. XML souboru.

Datová schránka přesto není jediný způsob, jak mohou OSVČ daňové přiznání podat.

„Živnostníci mohou využít také portál Moje daně, do něhož se dá přihlásit například pomocí bankovní identity, a podepsat obdobně, jako ve svém internetovém bankovnictví,“

vysvětluje Martin Pech a upozorňuje, že elektronické daňové přiznání je letos nutné podat do 2. května, zatímco termín pro podání na papírovém formuláři je již 3. dubna.

Podání prostřednictvím daňového poradce

Nejzazší termín pro podání daňového přiznání platí pro případ, kdy jej za poplatníka podává daňový poradce. V tu chvíli je nutné tak učinit do 3. července.

„Daňový poplatník, jak fyzická, tak právnická osoba může poskytnout plnou moc daňovému poradci, aby podal její přiznání v prodloužené lhůtě, tj. 6 měsíců po skončení relevantního zdaňovacího období,“

uzavírá expert na daně z Moore Accounting CZ Martin Pech.",2023-03-10,https://www.moore-czech.cz/tiskove-zpravy/brezen-2023/danove-priznani-2022,Moore Czech s.r.o.
Důsledek ruské agrese. Podíl Ruska na celkovém vývozu z EU klesl od loňského února o víc než polovinu,"Důsledek ruské agrese. Podíl Ruska na celkovém vývozu z EU klesl od loňského února o víc než polovinu

23 února 2023

Zahraniční obchod mezi Evropskou unií a Ruskem zaznamenal od února 2022, kdy došlo k ruské invazi na Ukrajinu, výrazný pokles. Týká se to vývozu i dovozu. Podle nejnovějších dat Eurostatu

[1]

se v únoru 2022 Ruská federace podílela na importu z mimounijních států do zemí EU 9,5 procenty. O půl roku později, tedy v září loňského roku, se jednalo už pouze o 5,3 procenta. Ve stejném období došlo k poklesu podílu vývozu z EU do Ruska ze 4 procent na 1,8 procenta, tedy o více než polovinu.

Pokles dovozu z Ruska do EU je nejrazantnější u uhlí, a to o více než dvě třetiny. Před začátkem války ho pocházelo z Ruska 45 %, ve třetím čtvrtletí roku 2022 pouze 13 %. Podíl dovozu zemního plynu i ropy byl zredukován zhruba o polovinu. K významnému snížení došlo také u hnojiv, železa a oceli. U některých surovin, jako například u niklu, ve sledovaném období hodnoty naopak vzrostly.

„Důležitost Ruska coby obchodního partnera EU se v návaznosti na válku samozřejmě velmi snížila. Týká se to zejména dovozu energetických a některých dalších surovin do Evropské unie, který je omezen unijními sankcemi. Nejistota zpočátku způsobila v evropských zemích rekordní růst cen energií. Můžeme si ovšem být jisti, že ruské hospodářství tyto sankce poznamenají mnohem závažněji,“

komentuje Petr Kymlička, partner poradenské skupiny Moore Czech Republic s tím, že přesné vyčíslení dopadu je prakticky nemožné kvůli absenci důvěryhodných dat o ruském hospodářství.

Vývoz klesl skokově, dovoz postupně

Podíl Ruska na celkovém vývozu z EU se krátce po invazi meziměsíčně propadl zhruba o polovinu. Naopak dovoz komodit z Ruska se snižoval postupně.

„Kdo měl možnost a vůli přestat vyvážet do Ruska, učinil tak prakticky okamžitě. Dovoz z Ruska nebylo možné omezit tak razantně, mnoho států včetně Česka bylo na dodávkách zejména plynu a ropy závislých. Import se proto snižoval postupně dle zajištění dodávek z jiných zemí,

“ doplňuje Petr Kymlička s tím, že v současnosti se z EU do Ruska vyváží zejména léčiva a potraviny či zemědělské produkty, na které se nevztahují unijní sankce.

Saldo evropsko-ruského zahraničního obchodu dosáhlo vrcholu loni v březnu, kdy se vyšplhalo na 18,1 miliard eur. V září to bylo už jen 10,5 miliard eur. Omezení zahraničního obchodu přináší negativní dopad na výkon ruského hospodářství

„Ruská ekonomika už teď pociťuje velice výrazné oslabení. Tamní oficiální statistiky sice mluví o poklesu HDP zhruba o 2,5 %, je ovšem velmi pravděpodobné, že toto číslo je silně zkreslené a že reálná hodnota se pohybuje mezi 10 a 20 %,“

uzavírá Petr Kymlička.

[1]

https://ec.europa.eu/eurostat/en/web/products-eurostat-news/w/ddn-20230125-2",2023-02-23,https://www.moore-czech.cz/tiskove-zpravy/unor-2023/dusledek-ruske-agrese,Moore Czech s.r.o.
Firmy stále více spolupracují se školami. Vychovávají si tak budoucí zaměstnance,"Firmy stále více spolupracují se školami. Vychovávají si tak budoucí zaměstnance

23 února 2023

V současnosti výrazně sílí snaha českých firem spolupracovat s vysokými i středními školami. Co nejranější propojení vzdělání s praxí je výhodné pro všechny zúčastněné. Pro řadu firem jde navíc o jedinou možnou cestu, jak získat profesně dostatečně způsobilé a perspektivní pracovníky. Zjištění odborníků z poradenské skupiny Moore Czech Republic dokládají, že řadě společností zejména v průmyslu významně vzrostl průměrný čas nutný k zaškolení absolventů. Propojením vzdělání s praxí to chtějí změnit.

Čeští absolventi středních i vysokých škol mají velkou výhodu ve srovnání se svými vrstevníky ze západní Evropy. Díky přehřátému pracovnímu trhu patří tuzemská míra nezaměstnanosti mladých lidí mezi nejnižší v Evropě.

„Podle dat Úřadu práce bylo na tuzemském pracovním trhu od jara 2018 téměř pět let více volných pracovních míst než uchazečů, poměr se obrátil až letos v lednu. S mírným zjednodušením se dá říct, že kdo práci hledá, což je pro absolventy typické, tak ji dříve či později poměrně snadno dokáže najít,“

uvádí HR a Recruitment Manager Moore Advisory CZ, Lucie Krejčová s tím, že mladí Češi jsou obvykle ochotni za prací cestovat či se dokonce přestěhovat.

„To je u starších pracovníků s vybudovaným zázemím mnohem složitější a přispívá to ke strukturální nezaměstnanosti v některých regionech,“

dodává Lucie Krejčová.

Nízká kvalita uchazečů

Obecně dlouhodobě nízkou nabídku pracovníků zesiluje také fakt, že do nejmladších skupin produktivního obyvatelstva v těchto letech spadají demograficky nejslabší ročníky narozené na přelomu 20. a 21. století.

„Jedna věc je kvantitativní pohled, příznivě však nelze hodnotit ani kvalitu absolventů tuzemských středních a vysokých škol,“

vysvětluje Lucie Krejčová, která spolu s dalšími kolegy poradenské skupiny Moore Czech Republic pozoruje negativní trend.

„Od řady našich klientů víme, že nábor a proškolení absolventů je mnohem složitější než v minulých letech. Zřejmé to je především v technických profesích, ale výjimkou nejsou nedostatky ani pro ekonomické pozice,“

dodává Radovan Hauk, partner Moore Czech Republic s tím, že například u technických oborů mají absolventi minimální zkušenosti s obsluhou pracovních strojů.

Firmy tak v rámci možností podávají vzdělání pomocnou ruku prostřednictvím různých partnerství se školami, čímž se snaží ovlivnit úroveň absolventů a sledují tím lepší výchozí pozici při náboru.

„Na předních tuzemských školách se spolupráce s praxí v posledních letech zintenzivnila, prostor pro ještě hlubší propojení, které ve výsledku pomůže celému Česku, zde ale stále je,“

uvádí Radovan Hauk s tím, že například obavy z upozadění akademické role univerzit není na místě, protože systémy mohou fungovat souběžně a pozitivně si pomáhat.

Propojení vzdělávání s praxí napříč generacemi

S intenzivnější spoluprací nejen s vysokými, ale i středními školami, začíná tři roky po svém vzniku i skupina Moore Czech Republic. Vedle základních spoluprací s Vysokou školou ekonomickou v Praze a Českou zemědělskou univerzitou formou účasti na veletrhu pracovních příležitostí nedávno oznámila strategickou spolupráci s vysokou školou Sting, čímž reaguje na nedostatek pracovních sil v oblasti účetnictví.

„Vedle tříletého propojení vzdělání s praxí poskytneme vybraným studentům 100% stipendium. Celá spolupráce vede k tomu, že ihned po ukončení studia mohou studenti obsadit vysoce specializované i manažerské pozice,“

vysvětluje Radovan Hauk, partner Moore Czech Republic.

Skupina má v rámci vzdělávání a spoluprací se školami další plány. Ještě v letošním roce hodlá navázat intenzivní spolupráci se středními školami, zejména v oblasti účetnictví, financí nebo informačních technologií.",2023-02-23,https://www.moore-czech.cz/tiskove-zpravy/unor-2023/firmy-stale-vice-spolupracuji-se-skolami,Moore Czech s.r.o.
Sting nabízí 100%  stipendium a snovou kariéru,"Sting nabízí 100%  stipendium a snovou kariéru

14 února 2023

Představte si, že získáte praxi v atraktivní společnosti už při škole, vyděláte si peníze a navíc za vás firma ještě zaplatí školné. Zní to dobře?

Vysoká škola Sting

uzavřela exkluzivní spolupráci se skupinou

Moore Czech Republic

, lídrem v oblasti auditorských a poradenských firem a připravila novinku, díky níž dává svým studentům výrazný náskok v kariéře. Od roku 2023 dá Moore vybraným studentům nejen praxi a zaměstnání v perspektivním oboru účetnictví, ale ještě jim poskytne 100% stipendium.

„Společnost Moore tyto lidi cíleně chystá na obsazení vyšších pozic, které by pro ně byly po ukončení studia bez praxe hůře dosažitelné,“

dodává k celému plánu rektor Stingu, Jiří Koleňák. Skvělá zpráva je, že tuto možnost nabízí Sting i pro studenty kombinovaného studia.

Hlavní účetní v Praze si přijde na 80 tisíc a výš

Pokud se jako student

Stingu

přihlásíte do projektu a projdete výběrovým řízením, získáte placenou praxi po celé tři roky studia, která vás cíleně připravuje na to, abyste v budoucnu zastávali finančně velmi atraktivní pozice. Moore vám po ukončení studia nabídne zajímavou pozici a nadstandardní nástupní mzdu v oboru, který je pro mladé lidi stále atraktivnější díky jeho flexibilitě a prohlubující se míře digitalizace.

Obor účetnictví

se velmi dynamicky rozvíjí a reaguje na současné trendy a požadavky mladé generace.

„Dnes už nemusíte sedět v kanceláři od 8

do 16 hodin, ale můžete pracovat na home office. Je to ideální

zaměstnání třeba pro ženu s dětmi, nebo mladé lidi, kteří se nechtějí

vázat na pevnou pracovní dobu,“

vysvětluje Radovan Hauk, partner skupiny Moore Czech Republic.

„Nová generace přinese do tohoto oboru vklad jejich suverénní orientace v digitálním prostředí. Díky tomu mají příležitost obor zcela ovládnout,“

dodává k tomu Jiří Koleňák.

100%  stipendium vás připraví na 100% kariéru

Účetnictví přitom projde v budoucnosti radikálním vývojem díky digitalizaci. Účetním odpadnou rutinní chybové úkoly. Už se nebudete muset zabývat nudnými transakcemi, ale máte prostor pro kreativnější a sofistikovanější práci. Navíc velmi příjemně placenou.

„Samostatné

účetní si přijdou v průměru na 50 tisíc a v Praze se mzda hlavní účetní

pohybuje od 80 tisíc výše,“

vysvětluje Radovan Hauk.

Vysoká škola Sting tak dostává svému závazku připravit studenty na konkurenci v rámci trhu práce. Vizí Stingu je vychovávat schopné, flexibilní lidi, kteří znají trendy v oboru a získají díky praxi cenné zkušenosti a mohou tak velmi rychle kariérně růst.

„Studenti dostanou

jednoznačný profit, za jejich studijní úsilí a efektivně propojí teorii s

praxí,“

dodává Jiří Koleňák.",2023-02-14,https://www.moore-czech.cz/tiskove-zpravy/unor-2023/sting-kariera,Moore Czech s.r.o.
Novým partnerem poradenské skupiny Moore Czech Republic se stává Martin Buranský,"Novým partnerem poradenské skupiny Moore Czech Republic se stává Martin Buranský

7 února 2023

Poradenská skupina Moore Czech Republic posiluje od začátku února své vedení. Martin Buranský (54) se připojuje k týmu partnerů a nastupuje do dceřiné společnosti Moore Advisory CZ, kde bude zodpovědný za oblast manažerského poradenství.

V nové roli Martin Buranský povede tým zkušených konzultantů, kteří se specializují zejména na strategické řízení, optimalizaci procesů, nastavení systémů řízení a organizace či na snižování nákladů. Martin se bude též podílet na strategickém rozvoji manažerského poradenství a na jeho propojení s dalšími oblastmi působení skupiny Moore Czech Republic.

„Jsem velice rád, že jsem se stal členem skupiny Moore Czech Republic, která roste na trhu nebývalým tempem. Nová role mi umožní zúročit zkušenosti z management consultingu, finančního řízení a práce s investory, a přinést tak týmu Moore nové impulzy pro další růst. Věřím, že společně posuneme manažerské poradenství nejen do nových sektorů, jako jsou energetika a bankovnictví, ale oslovíme i novou skupinu zákazníků, kteří ocení výjimečnost Moore služeb, v nichž se pojí znalosti s praktickou zkušeností,“

přibližuje svou novou roli Martin Buranský.

Martin Buranský je expertem na finanční řízení, má mnohaleté zkušenosti z vedoucích pozic ve společnostech ČSOB, CITIC a Deloitte, kde do loňského roku působil na pozici Chief Financial Officer pro auditní část skupiny. „

Martin Buranský přichází do Moore Advisory CZ jako zkušený odborník, který zná poradenský byznys a umí skvěle najít společnou řeč se zákazníky i se svým týmem. Věříme, že jeho příchod do skupiny Moore Czech Republic nám umožní rychlejší růst ve sféře manažerského poradenství. Současně se Martin zapojí do vzájemného propojování služeb v rámci skupiny, kde využije hluboké znalosti finančního řízení, ale také obecný manažerský rozhled či zkušenosti v oblasti vzdělávání,“

komentuje posílení týmu spoluzakladatel skupiny Moore Czech Republic Radovan Hauk.

Martin Buranský se angažuje také v neziskovém sektoru, působí v Asociaci rodinných firem, na Prvním obnoveném reálném gymnáziu (PORG) je členem správní rady.

Oblasti manažerského poradenství se do současné doby věnovali zejména partneři Radovan Hauk a Marcela Hrdá, kteří se budou nadále více zaměřovat na rozvoj skupiny Moore Czech Republic jako celku.",2023-02-07,https://www.moore-czech.cz/tiskove-zpravy/unor-2023/novy-partner,Moore Czech s.r.o.
Rok 2021 ve znamení zvýšené spotřeby energie. Česko zaznamenalo 3. nejvyšší nárůst v Unii,"Rok 2021 ve znamení zvýšené spotřeby energie. Česko zaznamenalo 3. nejvyšší nárůst v Unii

19 ledna 2023

Koncová spotřeba energie

[1]

v roce 2021 byla v České republice o 3,3 % vyšší, než byl průměr za předpandemické roky 2017–2019. Větší nárůst zaznamenalo pouze Rumunsko a Bulharsko, o třetí místo se dělíme ještě s Maďarskem. Naopak v 19 unijních státech koncová spotřeba energie klesla. Vyplývá to z nejaktuálnějších dat Eurostatu.

[2]

Odborníci z poradenské skupiny Moore Czech Republic očekávají, že v následujících měsících dojde v celé Evropě k dalšímu poklesu spotřeby v návaznosti na úsporná opatření firem i domácností kvůli vysokým cenám. Ty jsou v Česku relativně jedny z nejvyšších, roky 2022 a 2023 tak pod tímto vlivem nepochybně zaznamenají výrazné snížení spotřeby.

V průměru došlo v rámci Evropské unie k 2,1% poklesu. Spotřeba energie rostla zejména v zemích střední a východní Evropy. Naopak největší úsporu zaznamenala s 10 % Malta.

„Ve srovnání s předcovidovým obdobím jsme byli mezi hrstkou evropských států, kterým se v roce 2021 po poklesu způsobeném protipandemickými uzávěrami vzrostla koncová spotřeba energie. S ohledem na to, že oživení ekonomik probíhalo v evropských zemích srovnatelně a žádná země nečelila fatálním hospodářským důsledkům, je evidentní, že západní země zvládly ve srovnání s námi úspěšně implementovat alespoň dílčí úsporná energetická opatření,“

uvádí partner poradenské skupiny Moore Czech Republic Petr Kymlička s tím, že tento fakt byl pro dané země výhodou v loňském roce, kdy započala energetická krize.

„Je pravděpodobné, že kvůli vysokým cenám elektřiny budou nejen roky 2022 a 2023, ale i další, ve znamení úsporných opatření, což bude mít na snižování spotřebované energie v EU významný vliv,“

dodává Petr Kymlička.

Sedm let na splnění cíle

Koncová spotřeba energie dosáhla roku 2021 v Evropské unii 968 milionů tun ropného ekvivalentu. To přesahuje cílovou hodnotu stanovenou unijními státy pro rok 2030 o 14,4 %. Oproti roku 2020, který byl poznamenán covidovou pandemií, se evropské státy vzdálily od společného cíle o 7,3 procentního bodu.

„Při pohledu na delší časový úsek je patrné, že koncová spotřeba energie se v rámci EU snižuje. V roce 2006 byla spotřeba vyšší než cíl stanovený na rok 2030 bezmála o čtvrtinu, od té doby dochází k postupnému snižování spotřeby,“

komentuje Petr Kymlička. Současně upozorňuje, že pro splnění cíle ve spotřebě koncové energie v roce 2030, který je stanoven na úroveň 850 milionů tun ropného ekvivalentu, by musela každoroční úspora celé EU činit zhruba 2,1 %. Právě takový pokles Unie zaznamenala v celkovém srovnání posledních předpandemických let s rokem 2021.

[1]

Koncová spotřeba energie zahrnuje doručení energetických komodit zákazníkům, které následně nejsou využity k transformaci energie, nýbrž pouze ke skutečné spotřebě. Více info

zde

(str. 27).

[2]

https://ec.europa.eu/eurostat/en/web/products-eurostat-news/w/ddn-20221219-4?language=cs",2023-01-19,https://www.moore-czech.cz/tiskove-zpravy/leden-2023/spotreba-energie-cesko,Moore Czech s.r.o.
Digitalizace je budoucností finančního sektoru. Česko v ní ovšem zaostává,"Digitalizace je budoucností finančního sektoru. Česko v ní ovšem zaostává

17 ledna 2023

Z nedávného přehledu společnosti McKinsey & Company vyplývá, že 51 procent bank má rentabilitu vlastního kapitálu nižší než náklady na vlastní kapitál.

[1]

Podle expertů z poradenské skupiny Moore Global je jednou z hlavních příčin jejich pomalá digitalizace. Ta naopak dosahuje vysoké úrovně u startupů a dalších progresivních společností působících v oblasti financí. Experti dále poukazují na nezbytnost digitalizace pro budoucí rozvoj finančních institucí a na fakt, že ve srovnání se západními státy si Česká republika nevede v oblasti digitalizace zrovna uspokojivě.

Bankovnímu sektoru začaly v posledních letech sekundovat fintech startupy. Díky chytrým technologiím mohou svým zákazníkům nabízet nové produkty a služby, jež klasické bankovní společnosti ve své nabídce nemají.

„V posledních pěti letech jsme byli svědky většího množství inovací než za předchozích pět století. Je zřejmé, že mnoho tradičních hráčů není na tuto situaci připraveno,“

komentuje Ewen Fleming, vedoucí skupiny finančních služeb v mezinárodní poradenské skupině Moore Global, a dodává: „

Tradiční banky musí přehodnotit svůj smysl a diverzifikovat zákaznickou základnu tak, aby vybudovaly ziskovější části podnikání, a přitom stále efektivněji řídily rizika.“

Tradiční banky tlačí k inovacím také rozvíjející se fintech, který je rychle se vyvíjejícím segmentem.

„Je možné očekávat, že pro toto odvětví bude klíčová aplikace nových technologií spíše než finanční procesy samotné a že sféra fintech bude integrovat stále více oblastí. Zároveň budeme svědky toho, že se klasické finanční instituce budou stále více přibližovat fintech firmám a rozdíly mezi těmito dvěma tábory se tak budou stírat,“

vysvětluje Petr Kymlička, partnera poradenské skupiny Moore Czech Republic.

Česko v technologiích zaostává

Finanční sektor v postkomunistických zemích, tedy i v Česku, se ve srovnání se západními státy stále jeví jako méně rozvinutý.

„Zaostáváme v průniku technologií do tohoto sektoru. Fintech se u nás podílí na celkových výnosech finančního sektoru pouze jednotkami procent. Je to způsobeno především silně konzervativním přístupem, a to jak bank, tak jejich zákazníků,“

říká Petr Kymlička s tím, že během posledních let se tento stav zlepšuje, a to mimo jiné díky rostoucí digitální gramotnosti, lepší dostupnosti technologií nebo snižující se jazykové bariéře.

„Do oblasti fintechu je navíc od investorů alokováno značné množství rizikového kapitálu, který je pro rozvoj projektů klíčový,“

uzavírá Petr Kymlička.

[1]

https://www.moore-global.com/intelligence/articles/july-2022/a-radical-new-agenda-for-banks",2023-01-17,https://www.moore-czech.cz/tiskove-zpravy/leden-2023/digitalizace-je-budoucnosti,Moore Czech s.r.o.
"Průzkum mezi OSVČ: Stát jim zřizuje datové schránky, většina z nich s tím počítá","Průzkum mezi OSVČ: Stát jim zřizuje datové schránky, většina z nich s tím počítá

16 ledna 2023

V průběhu prvního čtvrtletí zřídí stát všem OSVČ elektronickou datovou schránku a bude s nimi komunikovat výhradně jejím prostřednictvím. Týká se to přibližně 2 milionů osob se živnostenským oprávněním a cca 200 tisíců právnických osob. Podle průzkumu poradenské skupiny Moore Czech Republic bylo na konci loňského roku se změnou obeznámeno 86 % osob samostatně výdělečně činných.

[1]

Podle odborníků poradenské skupiny je přechod na komunikaci pomocí datových schránek důležitým krokem v rámci digitalizace státní správy.

Veškerá komunikace mezi státem a OSVČ se během prvního kvartálu přesune do elektronické sféry. Pomocí datové schránky budou OSVČ například podávat daňová přiznání či informovány o pokutách.

„Digitalizace státní správy je pro fungování administrativy ve 21. století naprosto zásadní. Díky datovým schránkám se zjednoduší komunikace a tím zvýší efektivita úředních procesů, dojde k finanční úspoře a v neposlední řadě je tento způsob také šetrnější k životnímu prostředí,“

komentuje Marcela Hrdá, partnerka poradenské skupiny Moore Czech Republic.

Podle průzkumu pro poradenskou skupinu Moore Czech Republic měla na konci loňského roku zřízenou datovou schránku zhruba polovina z oslovených respondentů. Podle Ministerstva vnitra celkový počet datových schránek v tuto chvíli dosahuje téměř 1,7 milionu. Začátkem příštího roku jich pak podle Ministerstva vnitra přibude 2,2 milionu.

„Očekáváme, že přechod na datové schránky bude poměrně plynulý a proběhne bez větších problémů. Nejen proto, že je o změně mezi OSVČ v tuto chvíli již vysoké povědomí, ale také s ohledem na dosavadní zkušenosti, kdy 9 z 10 OSVČ, které již datovou schránkou disponují, ji aktivně a pravidelně využívá,“

říká Marcela Hrdá.

V průběhu ledna až března budou všem OSVČ doporučeným dopisem zaslány na adresu trvalého bydliště či sídla přístupové kódy do datové schránky.

„Problém mohou mít ti, kteří nemají v občance uvedenu aktuální adresu, na které se fakticky vyskytují,“

upozorňuje Natalia Vlachopulosová z advokátní kanceláře Moore Legal CZ s tím, že v datové schránce mohou osoby samostatně výdělečně činné očekávat všechna rozhodnutí a výzvy od správních orgánů.

„Každá taková písemnost se přitom automaticky považuje za doručenou,“

vysvětluje Natalia Vlachopulosová. Přechod na komunikaci prostřednictvím datových schránek je realizován v návaznosti na změnu zákona o elektronických úkonech a autorizované konverzi dokumentů. Zřizování schránek začalo 1. ledna 2023 a proběhne ve třech vlnách s tím, že ti, jichž se to týká, mohou očekávat doručení svých přihlašovacích údajů formou doporučeného dopisu nejpozději do konce března 2023.

[1]

Průzkum si nechala zpracovat poradenská skupina Moore Czech Republic prostřednictvím platformy Instant Research v prosinci 2022, zúčastnilo se jej 315 respondentů z řad OSVČ.",2023-01-16,https://www.moore-czech.cz/tiskove-zpravy/leden-2023/pruzkum-datove-schranky,Moore Czech s.r.o.
Nový systém paušální daně: Překročení limitu o tisíc korun může znamenat navýšení odvodů až o 120 tisíc,"Nový systém paušální daně: Překročení limitu o tisíc korun může znamenat navýšení odvodů až o 120 tisíc

15 prosince 2022

Nedávno přijatá novela zákona o daních z příjmů počítá se zvýšením limitu příjmů OSVČ pro zapojení do režimu paušální daně. Kromě toho zavádí pásmový systém, podle kterého budou podnikatelé platit různou výši paušální daně v závislosti na svých příjmech. Podle Ministerstva financí by měla nová legislativa zvýšit atraktivitu paušální daně. S tím souhlasí odborníci z poradenské skupiny Moore Czech Republic, nicméně poukazují na to, že nový systém je příliš složitý a řadu potenciálních plátců odradí. Pro OSVČ bude důležitější než dříve mít své příjmy pod kontrolou.

Využití režimu paušální daně OSVČ zatím zůstává za očekáváním MFČR.

„Jedná se o relativně nový institut, do něhož lze navíc vstoupit ve velice náročných termínech – do 10. ledna daného roku. Navíc v realitě, kdy OSVČ standardně řeší zdanění daného roku až o rok a čtvrt později, při přípravě daňového přiznání,“

vyjmenovává důvody současného stavu daňový manažer z poradenské skupiny Moore Czech Republic Martin Pech s tím, že plátců paušální daně je v současnosti zhruba 79 tisíc a celkový počet OSVČ v Česku přitom přesahuje 1 milion.

„Zvýšení limitu pro zapojení se do platby paušální daně je bezesporu krok správným směrem. Zamýšlené navýšení adresátů i pro OSVČ s příjmy od 1 do 2 milionů samozřejmě znamená nutnost zavedení několika pásem paušální daně, tak aby její výše co nejlépe odrážela výši příjmů OSVČ. To je pochopitelné, nicméně navrhované hranice a podmínky mohou být pro spoustu OSVČ velmi komplikované,“

vysvětluje Martin Pech.

Rozdělení do 3 pásem

Pro stanovení výše paušální daně musí podle novely OSVČ určit, do kterého ze tří pásem spadá. To záleží na celkové výši jejích příjmů ze samostatné výdělečné činnosti a dále také na výši příjmů dle uplatnitelného výdajového paušálu.

„OSVČ budou muset složitě počítat, zda je u 75 % jejich příjmů uplatnitelný 60 či 80procentní výdajový paušál. Pokud tedy podnikatel vykonává různé činnosti, bude pro něj obtížné stanovit, do kterého pásma spadá,“

říká Martine Pech s doporučením, aby si OSVČ vždy ke konci roku provedla kontrolní kalkulaci daně a odvodů sociálního a zdravotního pojištění s využitím a bez využití paušální daně a dal se pro něj výhodnější cestou. To musí finančnímu úřadu oznámit vždy do 10. ledna daného roku.

„Rozdíly mohou přesahovat 100 tisíc korun na ročních odvodech, proto se určitě nevyplatí tato posouzení odkládat a v případě nejasností se poradit s daňovým poradcem,“

dodává.

Migrace mezi pásmy

Pokud se sníží příjmy podnikatele tak, že začne spadat do nižšího pásma, má nárok na přechod mezi pásmy a také na vrácení přeplatku na dani. Při zvýšení příjmů je přechod do vyššího pásma nevyhnutelný

„Pokud budou příjmy OSVČ vyšší než jaké stanovuje jejich stávající pásmo, bude muset doplatit paušální daň a následně přejít do vyššího pásma, anebo ze systému zcela vystoupit. V rámci přechodu do vyššího pásma v něm bude OSVČ muset minimálně 1 rok zůstat, přestože by další rok splňovala podmínky pro pásmo nižší. V tomto případě může být pro OSVČ úplný výstup ze systému paušální daně výhodnější,

“ říká Martin Pech a na závěr poukazuje na úskalí systému: „

Překročení limitu příjmů o tisíc korun může znamenat navýšení odvodů o sto dvacet tisíc korun.“",2022-12-15,https://www.moore-czech.cz/tiskove-zpravy/prosinec-2022/pausalni-dane,Moore Czech s.r.o.
"Zhoršení financování, omezení investic a propouštění. To vše čeká tuzemské podniky v následujících měsících","Zhoršení financování, omezení investic a propouštění. To vše čeká tuzemské podniky v následujících měsících

1 prosince 2022

České firmy se v následujících měsících budou potýkat s důsledky očekávané recese. Kromě zhoršení ekonomických výsledků v návaznosti na rekordně rostoucí inflaci a sníženou poptávku se bude jednat také o omezení investic. V některých případech může docházet k dočasnému či dokonce trvalému přerušení činnosti. Vedle krátkodobého výhledu upozorňují odborníci z poradenské skupiny Moore Czech Republic také na dlouhodobé dopady hospodářského útlumu. Podniky budou nuceny provést řadu změn v rámci vzdělávání, digitalizace či energetické produktivity, aby si udržely svou dlouhodobou konkurenceschopnost.

Podle odborníků z poradenské skupiny Moore Czech Republic se oproti původním plánům v následujících měsících zhorší ekonomické výsledky více než poloviny firem. Mezi hlavní důvody patří především rekordní inflace, kdy meziroční zvýšení spotřebitelských cen dosahovalo v říjnu 2022 15,1 %.

[1]

„Inflace firmám škodí dvojím způsobem, jednak zvyšuje jejich vstupní náklady a jednak omezuje kupní sílu zákazníků. Firmy tak již nyní čelí snížení poptávky po svých výrobcích či službách, nejvýrazněji toto chování pocítí v první polovině příštího roku,“

uvádí partner poradenské skupiny Moore Czech Republic Radovan Hauk s tím, že se tuzemská ekonomika nachází na prahu stagflace.

Z krátkodobého hlediska patří mezi další důsledky ekonomického zpomalení také zhoršení provozního financování společností. Podniky budou hledat způsoby, jak ušetřit náklady. Dojde k omezení zbytných nákupů služeb a materiálu, řada z nich bude muset přistoupit k propouštění zaměstnanců.

„Stěží můžeme očekávat, že budou firmy v blízké budoucnosti disponovat dostatečnou likviditou na to, aby financovaly své činnosti se stejnou mírou efektivity jako doposud. Jejich platební schopnost se zhorší a současně pro ně bude obtížnější i získávat úvěry, a to hlavně vlivem růstu úroků a opatrnosti bank,“

upozorňuje Radovan Hauk.

„Dále můžeme očekávat omezení či odložení strategických investic a v neposlední řadě bohužel i úplné přerušení činnosti u některých firem. Půjde především o finančně slabší menší či středně velké firmy s energeticky náročnými provozy,“

doplňuje.

Investice a změna přístupu k lidským zdrojům

Současné makroekonomická situace bude mít vedle krátkodobých dopadů za následek také změny v dlouhodobém horizontu. Vzhledem k tomu, že se ceny energií nevrátí na úroveň předchozích let, energeticky náročné firmy s podprůměrnou energetickou produktivitou budou muset formou investic realizovat inovativní technologické změny s cílem zvýšit energetickou produktivitu a udržet si tak tržní konkurenceschopnost.

„Dlouhodobá konkurenceschopnost a úspěšnost firem bude spojena s orientací na činnosti a zákaznické segmenty s vyšší přidanou hodnotou

, u průmyslových podniků bude důležitá orientace na oblast vývoje,“ vysvětluje Radovan Hauk.

Velkou výzvou nejen pro řadu firem, ale také stát, bude personální řízení a změna přístupu k lidským zdrojům. Řada firem bude hledat alternativu ke zdražující se lidské práci v digitálních a automatizovaných řešeních.

„V souvislosti s technologickými inovacemi, stárnutím populace a generační výměnou ve firmách budou muset firmy vytvořit podmínky a uvolnit více zdrojů pro upskilling a reskilling zaměstnanců,“

vyhlíží Radovan Hauk. Česká republika navíc oproti vyspělým zemím zaostává v dalším vzdělávání dospělých, v této oblasti patří k nejhorším v EU.

„Statistická data jednoznačně potvrzují těsnou korelaci mezi dalším vzděláváním a ekonomickou výkonností země. Vzdělanostní úroveň je současně předpokladem a podmínkou budoucí vyšší produktivity tuzemských firem, udržením konkurenceschopnosti a ekonomického růstu ČR,“

dodává Hauk s tím, že v této souvislosti má významnou roli stát a jeho podpora této oblasti.

S ohledem na demografický vývoj ČR se dá očekávat nejen výrazné zvýšení poptávky po zahraničních pracovnících, ale také častější využívání flexibilnějších forem zaměstnávání jako jsou částečné úvazky či dohody (DPP, DPČ).

„Do pracovních procesů tak bude moct být výrazně více zapojena dnes ekonomicky neaktivní  část populace, jako jsou senioři či osoby pečující o děti,”

uzavírá Radovan Hauk.

[1]

https://www.czso.cz/csu/czso/inflace_spotrebitelske_ceny",2022-12-01,https://www.moore-czech.cz/tiskove-zpravy/prosinec-2022/zhorseni-financovani,Moore Czech s.r.o.
Firmám kladoucím důraz na ESG rostou příjmy dvakrát rychleji. Lépe se daří i jejich akciím,"Firmám kladoucím důraz na ESG rostou příjmy dvakrát rychleji. Lépe se daří i jejich akciím

21 listopadu 2022

Odborníci z Moore Czech Republic navíc upozorňují, že mezi českými firmami není o ESG dostatečné povědomí.

Podnikům, které aktivně přistupují k ESG, během uplynulých tří let vzrostl také zisk, a to o 9,1 %. Jedná se o dvouapůlnásobek ve srovnání s 3,7% nárůstem u subjektů, které v rámci ESG zaostávají. Odhalil to průzkum poradenské skupiny Moore Global. Z firem, které vnímají růst důležitosti ESG, uvedlo hned 84 %, že se zlepšila jejich schopnost přilákat externí investory. Podobný trend potvrzují také data akciových trhů, kde byl loni zaznamenán celkový výnos akcií dosahující 22,3 %, zatímco výnos udržitelných akcií se vyšplhal na zhruba 28 %. Index MSCI World SRI, v jehož portfoliu se nacházejí výhradně společnosti aktivně přistupující k ESG, vzrostl mezi lety 2016 a 2021 o 10,11 %, tedy o 1,7procentního bodu více než obdobný index nekladoucí důraz na ESG.

Dle zmiňovaného průzkumu je pro bezmála 80 % velkých světových podniků ESG důležitější, než bylo před třemi roky. Naopak pouze 6 % firem se o udržitelné principy vůbec nezajímá.

„Je zcela zřejmé, že v západní Evropě je ESG důležitou agendou velkých firem. Uvědomují si, že jednání v souladu s těmito principy je klíčové pro nejen pro jejich dobrou prezentaci navenek, ale má vliv také na klíčové výkonnostní ukazatele a zvyšuje atraktivitu v očích investorů,“

komentuje partner poradenské skupiny Moore Czech Republic Radovan Hauk.

Česko mírně pozadu

V České republice je ve srovnání se západními státy podnikání v souladu s ESG principy méně rozvinuté, o přístupu chybí širší povědomí. Odhalil to průzkum poradenské skupiny Moore Czech Republic z června letošního roku, z něhož vyplývá, že s pojmem ESG se v oblasti svého podnikání setkalo pouze 25 % vyšších vedoucích a vrcholových manažerů z řad středních a velkých tuzemských firem.

„Povědomí firem o ESG se postupně zvyšovalo, část z nich však tuto oblast v letošním roce odsunula na vedlejší kolej, protože řeší problémy spojené s nastupujícím hospodářským poklesem,“

uvádí Tomáš Buriánek, senior manažer Moore Advisory CZ zodpovědný právě za oblast ESG poradenství. Současně dodává, že aktivní přístup k ESG oceňují také zákazníci.

„Z našich dat je zřejmé, že 89 % maloobchodníků zabývajících se ESG lépe udržuje zákazníky.“

S přibývajícím počtem firem, které se zajímají o ESG, bude růst také oblast ESG poradenství.

„V současnosti se celý tuzemský trh služeb spojených s ESG pohybuje v řádu desítek milionů korun. V průběhu nejbližších let lze ovšem s ohledem na chystanou legislativu očekávat dynamický růst. Předpokládáme, že za 3 až 5 let se objem tohoto trhu posune do řádu vyšších stovek milionů korun ročně,“

říká Tomáš Buriánek s tím, že výhodu v této oblasti budou mít zejména poradenské skupiny, které působí v rámci mezinárodních sítí, protože čerpají praktické zkušenosti z realizace stovek zakázek, a mají tak možnost lépe zohledňovat specifika různých odvětví.

Nová legislativa se blíží

V současnosti ukládá zákon povinnost vést ESG reporting pouze několika stovkám českých firem. V roce 2025 se oproti současnému stavu poprvé rozšíří skupiny povinně reportujících, kdy budou muset veřejně obchodované společnosti s více než 500 zaměstnanci podat zprávu za fiskální rok 2024. O rok později se tato povinnost přenese i na podniky, které zaměstnávají přes 250 osob a mají roční obrat ve výši minimálně 40 milionů eur, nebo bilanční sumu ve výši alespoň 20 milionů eur. Podle propočtů expertů z poradenské skupiny Moore Czech Republic se tak legislativa bude v roce 2026 týkat zhruba 2300 až 2800 tuzemských subjektů. V roce 2027 potom budou muset nefinanční report (za fiskální rok 2026) vydat i na burze kótované malé a střední podniky.

1

https://www.mooreglobal.com/MediaLibsAndFiles/media/MooreStephens2020/Documents/Moore_ESG_White-Paper_FINAL.pdf",2022-11-21,https://www.moore-czech.cz/tiskove-zpravy/listopad-2022/esg,Moore Czech s.r.o.
Výhoda české ekonomiky: Malé podniky tvoří 35 % přidané hodnoty,"Výhoda české ekonomiky: Malé podniky tvoří 35 % přidané hodnoty

Radim Darebník

12 října 2022

O 4 procentní body nad průměrem EU jsou v tomto směru tuzemské střední firmy s 50 až 249 zaměstnanci, které tvoří zhruba 21 % přidané hodnoty. Na velké společnosti připadá zbývajících 44 %. Rovnoměrné rozložení tvorby přidané hodnoty mezi různé velikosti podniků je pro českou ekonomiku podle odborníků z poradenské skupiny Moore Czech Republic výhodné.

Na celkové zaměstnanosti se malé podniky v Česku podílejí zhruba 48 %, středně velké podniky pak 19 %. Zbylých 33 % zaměstnanců pracuje pro velké společnosti s více než 250 pracovníky. Vyplývá to ze statistik Eurostatu, do kterých však nebyly zahrnuty firmy z finančního sektoru.

1

„Česká republika se ve statistikách týkajících se zaměstnanosti a přidané hodnoty malých a středních podniků drží poblíž evropského průměru. To bychom měli vnímat pozitivně, neboť vyvážené rozložení jak zaměstnanosti, tak i přidané hodnoty mezi podniky různých velikostních kategorií přispívá k celkové stabilitě a rozvoji ekonomiky,“

komentuje Petr Kymlička, partner poradenské skupiny Moore Czech Republic.

Úspěch navzdory pohnuté historii

Vytvoření takové struktury podniků je možné považovat v podmínkách tuzemské ekonomiky za úspěch, neboť jen výjimečně se v poválečném období podařilo téměř dokonale zlikvidovat kategorii malých a mikro podniků, jak se to stalo v bývalém Československu. Na druhé straně pro ekonomiku není ideální, pokud malé podniky tvoří většinu přidané hodnoty dané země. „Malé a mikro podniky se hůře vypořádávají s negativními hospodářskými vlivy. Mnoho z nich během recesí zaniká,“ dodává Kymlička s tím, že rozdělení tvorby přidané hodnoty je v ČR z tohoto pohledu lepší než třeba v Itálii, kde se tento podíl pohybuje na úrovni poloviny. Naopak menším podílem než v Česku přispívají k celkové přidané hodnotě malé a mikro podniky pouze v pěti unijních státech, mezi nimiž je mimo jiné sousední Německo.

Citlivost malých a mikro podniků na výkyvy hospodářského cyklu je do značné míry kompenzována jejich vysokou flexibilitou. Zanikající firmy jsou rychle nahrazovány jinými podnikatelskými subjekty, aniž by se to významně projevilo v růstu nezaměstnanosti. V tomto směru se ČR ovšem poněkud vymyká evropskému průměru díky velmi nízké nezaměstnanosti, která umožňuje alespoň po určitou dobu absorbovat případné krachy firem nejen malé, ale i střední velikosti.

Centrum velkých firem

Výraznou část přidané hodnoty tvoří malé podniky například také v Estonsku, kde nezaostávají ani středně velké firmy, které tvoří necelých 30 % přidané hodnoty. Naopak na velké společnosti s více než 250 zaměstnanci připadá zhruba 20% podíl na přidané hodnotě. Zcela obráceně je tomu kvůli vstřícnému daňovému systému v případě Irska, kde malé a střední firmy tvoří v součtu pouze přibližně 40 % přidané hodnoty, zatímco zbývající většina připadá na velké korporace.

1

https://ec.europa.eu/eurostat/en/web/products-eurostat-news/-/edn-20220627-1",2022-10-12,https://www.moore-czech.cz/tiskove-zpravy/rijen-2022/vyhoda-ceske-ekonomiky,Moore Czech s.r.o.
České investice do výzkumu a vývoje zaostávají za průměrem EU,"České investice do výzkumu a vývoje zaostávají za průměrem EU

Radim Darebník

5 října 2022

Průměr sedmadvacítky byl ve zmíněném období mnohem vyšší, a to 244,3 euro. Česko také zaznamenalo v loňském roce podprůměrné meziroční zvýšení investic. V tuzemsku se investice zvýšily o 1,4 %, v celé Unii v průměru o 6,3 %. Vyplývá to z dat Eurostatu.

1

Podle odborníků z poradenské skupiny Moore Czech Republic je budoucí navýšení investic klíčové nejen k transformaci v hospodářství s vyšší přidanou hodnotou, ale také k zatraktivnění Česka pro zahraniční investory.

Státní rozpočet představuje po podnicích druhý největší zdroj financí pro výzkum a vývoj. V roce 2020 zajistil jednu třetinu všech výdajů v této oblasti. Ve stejném roce určila vláda 2,1 % státního rozpočtu právě na výzkum a vývoj, tedy o 0,3procentního bodu méně než v roce 2017.

2

„Absolutní částka, kterou Česká republika do výzkumu a vývoje investovala, v posledních letech sice rostla, její podíl na státním rozpočtu se však snížil,“

upozorňuje Radovan Hauk, partner skupiny Moore Czech Republic.

„Aby se naše země stala atraktivnější destinací pro zahraniční investory a aby se proměnila z montovny na mozkovnu, je nutné investice navyšovat rychlejším tempem,“

dodává Hauk s tím, že státní podpora výzkumu a vývoje slouží jako impulz pro soukromý sektor. Praxe ukazuje, že ve chvílích, kdy investuje stát, podněcuje to také investice firem.

Rozvoj znalostí a propojení s praxí

V dlouhodobém horizontu směřuje většina státních výdajů na výzkum a vývoj do rozvoje znalostí, a to především v rámci vysokých škol, případně Akademie věd.

„České republice hrozí v budoucnu nedostatek kvalifikovaných pracovníků v technických profesích ještě intenzivněji než nyní, kdy celá řada podniků není schopna obsadit kvalifikované pozice. Vedle systematické podpory výzkumu a vývoje je tedy nutné rozvíjet také propojení s praxí a užší spolupráci mezi školami a firmami,“

poukazuje Radovan Hauk s tím, že zapojení absolventů do praxe zejména v technických oborech je rok od roku složitější.

Západ a sever v nedohlednu

Přestože se také v tomto ohledu snaží Česká republika přiblížit rozvinutějším zemím západní a severní Evropy, rozdíl ve výši investic do výzkumu a vývoje zůstává propastný. Optimističtější pohled nabízí alespoň srovnání v rámci zemí bývalého východního bloku. V roce 2020 investovala Česká republika do výzkumu a vývoje částku rovnající se 0,64 % hrubého domácího produktu, po Estonsku šlo o druhý nejvyšší podíl. Stejné pořadí je také v přepočtu investic na jednoho obyvatele, až v závěsu za Českem jsou s ještě nižšími částkami země jako Slovinsko či ostatních členové Visegrádské čtyřky.

1

https://ec.europa.eu/eurostat/en/web/products-eurostat-news/-/ddn-20220803-1

2

https://www.czso.cz/csu/czso/stat-investoval-do-vyzkumu-a-vyvoje-v-poslednich-deseti-letech-300-mld-kc",2022-10-05,https://www.moore-czech.cz/tiskove-zpravy/rijen-2022/ceske-investice-do-vyzkumu,Moore Czech s.r.o.
"Skupina Moore Czech Republic opět skokově roste – vstoupila do společností Bene Factum, HZConsult a Audikon","Skupina Moore Czech Republic opět skokově roste – vstoupila do společností Bene Factum, HZConsult a Audikon

Radim Darebník

20 září 2022

Díky akvizici dochází k významnému posílení zejména divize Moore Audit CZ, která se tímto krokem dostává mezi top 10 auditních společností v České republice. Akvizice společnosti Bene Factum současně otvírá úplně novou oblast působení skupiny Moore Czech Republic – znaleckou činnost.

Akvizicí dalších českých firem posiluje skupina Moore Czech Republic své služby v oblasti statutárních auditů i v poskytování dalších auditních služeb, včetně auditů grantových schémat, projektů a programů financovaných z prostředků státního rozpočtu, EU a světové banky nebo auditů forenzních. Díky ovládnutí společnosti Audikon současně podpoří svou divizi outsourcingu účetnictví Moore Accounting CZ.

„Naše auditní divize roste mnohem rychlejším tempem, než jsme původně plánovali. Rok 2022 je pro nás v této oblasti zlomový, neboť pronikneme mezi tuzemskou „velkou desítku“ auditních firem, přičemž naši strategii růstu naplňujeme organickým rozšiřováním zákaznické báze a současně také akvizicí kvalitních auditorských společností. Společnosti Bene Factum a HZConsult působí na auditním trhu dlouhodobě a mají stabilní a zároveň i velmi prestižní zákaznickou strukturu,“

uvádí řídící partner skupiny Moore Czech Republic Petr Kymlička.

„Zcela zásadní pro naši skupinu je pak rozšíření naších aktivit o znalecké služby v oboru ekonomika. Zaplňujeme tak poslední prázdné místo v portfoliu odborných činností a získáváme možnost nabídnout zákazníkům nové služby např. v oblasti oceňování podniků, cenných papírů, hmotného a nehmotného majetku či obchodních podílů,“

dodává Petr Kymlička k novému oboru působnosti skupiny Moore Czech Republic.

Rozšíření auditní divize a daňového poradenství

Společnosti přecházející pod Moore Czech Republic disponují zkušenými auditními odborníky, daňovými poradci, specialisty v oblasti účetnictví a experty znaleckého ústavu. Mezi stávající klienty patří významné tuzemské i zahraniční obchodní společnosti, ale také města, obce a neziskové či příspěvkové organizace.

„Poslední rok nám ukázal, že správnou cestou rozvoje a plnění strategických cílů je důraz na vysokou kvalitu auditních služeb, založených na zkušeném týmu a profesionální metodice. To nám umožnilo otevřít diskusi s možnými partnery, kteří chtějí patřit pod silnou značku naší celosvětové skupiny Moore Global, a proto dnes mezi námi rádi vítáme kolegy z Bene Factum a HZConsult,“

říká partner Moore Audit CZ Erik Ďurkáň s tím, že jde ve vzájemné spolupráci o první krok.

„Společnosti Bene Factum a HZConsult dosáhly za dobu své existence respektovaného postavení na trhu auditních služeb. Dnes jsme hrdí, že vysoké standardy námi poskytovaných služeb nám otevřely novou cestu pro fungování v mezinárodní síti Moore Global. Znalecký ústav působící v rámci společnosti Bene Factum považujeme za skvělý příspěvek k poskytování služeb v oblasti fúzí a akvizic. Stáváme se součástí sítě, která vytváří mimořádné synergie,“

uzavírá Miloš Havránek, který zůstává ve společnostech Bene Factum a HZConsult jako minoritní akcionář a jednatel.

Společnosti Bene Factum, HZConsult a Audikon rozšiřují skupinu Moore Czech Republic o cca 30 zaměstnanců a zvyšují její výnosy o téměř 40 milionů korun ročně. Moore Audit CZ má v současné době zhruba 40 auditních odborníků a regionální zastoupení v Praze, Brně, Příbrami, Pardubicích a nově Českých Budějovicích.",2022-09-20,https://www.moore-czech.cz/tiskove-zpravy/zari-2022/moore-roste,Moore Czech s.r.o.
"ČESKO ZAOSTÁVÁ V UMĚLÉ INTELIGENCI, POUŽÍVAJÍ JI JEN 4 % FIREM","ČESKO ZAOSTÁVÁ V UMĚLÉ INTELIGENCI, POUŽÍVAJÍ JI JEN 4 % FIREM

Radim Darebník

6 září 2022

V České republice se jednalo pouze o 4 % firem.

1

Podle odborníků z poradenské skupiny Moore Czech Republic je přitom umělá inteligence klíčovou složkou digitální transformace hospodářství a je správné, že umělou inteligenci podporuje stát v rámci Národního plánu obnovy. Naopak nad evropský průměr se Česká republika vyšplhala v podílu společností používajících internet věcí. V ČR tento podíl dosahuje 31 %, průměr celé EU je 29 %. Vyplývá to z dat Eurostatu.

2

Česko je v pořadí států EU v podílu firem používajících umělou inteligenci až osmnácté. První je v tomto srovnání Eurostatu Dánsko se 24% podílem, naopak nejnižší využití připadá Rumunsku s pouhým 1 %.

„Česká republika v používání umělé inteligence v podnikání výrazně zaostává za svými evropskými partnery. Moderní technologie jsou přitom velmi důležité pro hospodářský růst a zcela zásadní pro udržení konkurenceschopnosti firem a tvorbu vyšší přidané hodnoty,“

komentuje Marcela Hrdá, partnerka skupiny Moore Technology CZ.

Částečné řešení nedostatečné pracovní síly

Moderní technologie jako umělá inteligence či internet věcí, který je v tuzemských firmách využíván více, jsou klíčové v rámci automatizace a digitalizace. Právě tyto součásti čtvrté průmyslové revoluce jsou důležité také s ohledem na stav tuzemského trhu práce, kdy se firmy dlouhodobě snaží obsadit tisíce pracovních míst.

„Celou řadu činností v průmyslu je možné digitalizovat či automatizovat. Byť je tempo pomalejší než v západní Evropě, existuje celá řada firem, které se tímto směrem vydávají,“

uvádí Ivan Konečný, generální ředitel společnosti Misterine, která se věnuje vývoji a aplikaci rozšířené a virtuální reality v průmyslu.

Současně se zapojováním prvků automatizace a digitalizace je potřeba nachystat systém pro rekvalifikace.

„Postupně bude docházet k úbytku pracovních míst s nižší kvalifikací, a tedy nižší přidanou hodnotou, naopak bude nutné zajistit kvalifikaci k obsluze sofistikovanějších přístrojů. Je nutné ale rovněž zmodernizovat systém celoživotního vzdělávání a posunout ho do digitální éry,“

dodává Ivan Konečný.

Součást národní strategie

Podle Ministerstva průmyslu a obchodu je digitální transformace jednou z priorit Národního plánu obnovy. Projekty spadající do jeho rámce musí naplnit alespoň jeden z deseti tzv. digitálních cílů, mezi něž patří právě například umělá inteligence.

„To, že stát zahrnul rozvoj umělé inteligence do Národního plánu obnovy, je dozajista krok správným směrem. Obávám se, zda mají firmy projekty v oblasti umělé inteligence dostatečně rozpracovány a dokáží podpory využít,“

vysvětluje partner společnosti Moore Technology CZ Miloslav Rut.

„Umělou inteligenci lze efektivně použít v oblasti služeb, kde může ve velké míře nahradit klasické operátory center zákaznické podpory a pracovníky administrativy. V Česku přitom existuje mnoho startupů zabývajících se touto problematikou,“

dodává Rut s tím, že dalšími oblastmi ekonomiky, kde bude mít umělá inteligence zásadní dopad na snižování nákladů, zvyšování kvality a redukci podílu lidské práce, jsou průmyslové podniky, logistika a skladování zboží.

Internet věcí v každé třetí české firmě

V České republice je 9. nejvyšší podíl podniků využívajících internet věcí v Evropské unii, a to 31 %. Nejvyšší je tento podíl v Rakousku, kde internet věcí používá více než polovina firem, nejmenší je pak opět v Rumunsku – jedná se o 11% podíl.

„Internet věcí je v tuzemských firmách využíván především v oblastech skladování, logistiky a v poslední době se začínají intenzivně používat IoT technologie i v průmyslu, především pro sběr technologických dat. Pro podniky se jedná o užitečný soubor nástrojů, které mohou zásadně usnadnit práci a ušetřit časové i finanční náklady,“

vysvětluje Miloslav Rut s tím, že časté je využití internetu věcí k zajištění bezpečnosti. K tomuto účelu jej podle Eurostatu používá 72 % firem, 30 % firem potom využívá internet věcí k managementu spotřeby energie a 24 % pro údržbu strojů a vozidel.

1

https://www.mpo.cz/cz/rozcestnik/pro-media/tiskove-zpravy/mpo-podpori-zavadeni-inovaci-a-digitalizaci-v-podnicich--pripraveno-je-500-milionu-korun-z-narodniho-planu-obnovy--268197/

2

https://ec.europa.eu/eurostat/en/web/products-eurostat-news/-/ddn-20220609-1",2022-09-06,https://www.moore-czech.cz/tiskove-zpravy/zari-2022/ai-cesko,Moore Czech s.r.o.
Cestovní ruch po dvouletém útlumu ožil. Aktuální hrozbou je ekonomická recese a vysoká míra inflace,"Cestovní ruch po dvouletém útlumu ožil. Aktuální hrozbou je ekonomická recese a vysoká míra inflace

5 září 2022

Podle Světové organizace cestovního ruchu by se měla celosvětová mezinárodní osobní doprava letos meziročně zvýšit o 30–78 %.

2

Odborníci z poradenské skupiny Moore Global poukazují na fakt, že v oblasti cestovního ruchu dochází z pohledu fúzí a akvizic ke konsolidaci. Lepším výsledkům v celém odvětví brání zejména nedostatek pracovních sil, se kterým se potýká většina poskytovatelů služeb. To urychluje digitalizaci služeb. V blízké době však hrozí další útlum kvůli vysoké míře inflace a blížící se ekonomické recesi.

Kvůli pandemii přišlo v roce 2020 o práci v oblasti cestovního ruchu celosvětově 62 milionů zaměstnanců. V roce 2021 pak počet zaměstnanců opět vzrostl, ale pouze o 18,2 milionů.

3

„Po dvou covidových rocích jsme zažili první léto, které nebylo poznamenáno protipandemickými opatřeními. To má přirozeně za následek znovunastartování turismu, byť Češi letos volili především zahraniční destinace. Celé odvětví se prakticky celé léto potýkalo s následky pandemie, a to především právě kvůli nedostatku pracovních sil. To bylo zřejmé především v letecké dopravě, nedostatek personálu zapříčiňuje dříve nevídanou míru zpožděných i zrušených letů,“

popisuje situaci partner poradenské skupiny Moore Czech Republic Václav Škapa.

Ještě v roce 2019 pracovalo v českém cestovním ruchu téměř 240 tisíc lidí, a na celkové zaměstnanosti se tak podílel bezmála 4,5 %.

4

V roce 2020 byl zaznamenán meziroční pokles zaměstnanosti o více než 17 tisíc osob.

„Pandemie změnila český trh práce k nepoznání a o cestovním ruchu to platí obzvláště. Velké množství těch, kdo přišli o práci, si našlo zaměstnání v jiném oboru a k práci v cestovním ruchu, ale také návazných oborech, jako je gastronomie, se již nehodlá vrátit kvůli velké nejistotě, která v tomto sektoru stále panuje,“

komentuje Radovan Hauk, partner poradenské skupiny Moore Czech Republic.

Nástup samoobslužných hotelů

Podle odborníků z poradenské skupiny Moore Global bude jedním z dílčích řešení nedostatku zaměstnanců v cestovním ruchu zřizování automatizovaných hotelů. „Technologie bude hrát v budoucnosti hotelů mnohem významnější roli. Je pravděpodobné, že uvidíme roboty v restauracích, více samoobslužných řešení a aplikace takřka na všechno. Hotely budou využívat technologie jako kompenzaci za 60 milionů zaměstnanců, o které cestovní ruch přišel,“ vysvětluje Márton Takács ze skupiny Moore Global.

„Budoucností ubytovacích zařízení je digitalizace. Snažíme se automatizovat jednoduché pracovní úkony, které našim zaměstnancům zabírají čas. Ti se potom mohou více věnovat našim hostům a být jim stále k dispozici. Letos jsme například otevřeli nový hotel v centru Prahy, který disponuje samoobslužnou recepcí. Na dalších hotelech se zase hosté setkají s roboty, kteří rozvážejí pití a jídlo nebo uklízí pokoje, “

doplňuje ředitel obchodní strategie hotelové sítě OREA Hotels & Resorts Jiří Fontana. Samoobslužné hotely, jako je zmiňovaný OREA Place Charles Bridge, se s výjimkou úklidu, který nelze plně robotizovat, obejdou zcela bez personálu.

„Pokoj v samoobslužném hotelu si hosté objednávají přes web a celý ubytovací proces od check-inu až po check-out pak probíhá online. I když vše probíhá online??, s hostem jsme stále v kontaktu a jsme schopni mu pobyt zpříjemnit plnohodnotným servisem. Digitalizace tedy nijak nesníží kvalitu či množství poskytovaných služeb. Díky absenci personálu se navíc snižují provozní náklady, a tím pádem i samotná cena pokoje,“

dodává Jiří Fontana.

Postpandemická konsolidace

V době pandemických restrikcí byl pro poskytovatele služeb v cestovním ruchu klíčový přístup ke kompenzacím ztrát poskytovaným z veřejných rozpočtů. Velká část poskytovatelů totiž nedisponovala úsporami pro překlenutí náročného dvouletého období.

„Pro udržení podnikání byly důležité dostatečné finanční rezervy nebo kapitálová podpora ze strany vlastníků. Na trhu fúzí a akvizic nyní dochází ke standardní postkrizové konsolidaci, kdy nejodolnější subjekty s dostatečnou kapitálovou základnou kupují skomírající konkurenci,“

uvádí partner poradenské skupiny Moore Czech Republic Václav Škapa a dodává, že se zároveň vytváří prostor pro vstup nových hráčů.

„Situaci však rozhodně nelze označit za stabilizovanou, takže investoři stále pracují s poměrně vysokými rizikovými přirážkami. Tuzemský trh má navíc svá specifika, dlouhodobější dopady budou mít spíše aktuální vlivy – rostoucí ceny energií a klesající reálné příjmy domácností.“

1

https://www.czso.cz/csu/czso/cri/cestovni-ruch-2-ctvrtleti-2022

2

https://www.moore-global.com/intelligence/articles/may-2022/a-bold-new-direction-for-travel

3

https://wttc.org/Research/Economic-Impact

4

https://www.czso.cz/csu/czso/modul_zamestnanosti_cestovniho_ruchu",2022-09-05,https://www.moore-czech.cz/tiskove-zpravy/zari-2022/tz_cestovni_ruch,Moore Czech s.r.o.
Návrat na předpandemickou úroveň HDP se nedaří. ČR je v rámci EU pátá nejhorší,"Návrat na předpandemickou úroveň HDP se nedaří. ČR je v rámci EU pátá nejhorší

Radim Darebník

4 srpna 2022

Na konci roku 2021 totiž dosahovala výše tuzemského HDP pouze 97,8 % hodnoty z konce roku 2019. Z analýzy poradenské skupiny Moore Czech Republic vyplývá, že se na předpandemickou úroveň HDP nedostalo 10 zemí EU. Horší hospodářské vypořádání s pandemií než v ČR probíhalo pouze ve Španělsku, Portugalsku, Itálii a Rakousku.

Hrubý domácí produkt sedmnácti zemí EU se na konci roku 2021 již nacházel nad předpandemickou úrovní z konce roku 2019. Česká republika však mezi nimi chybí. Zatímco v roce 2020 čelilo tuzemské hospodářství desátému nejsilnějšímu poklesu z celé EU, v roce 2021 vykázala čtvrtý nejslabší růst. „

Ze srovnávací analýzy vyplynulo, že naprostá většina zemí se s dopady pandemie a návazných opatření na svá hospodářství vypořádala lépe,“

uvádí partner poradenské skupiny Moore Czech Republic Petr Kymlička. Za nelichotivým výsledkem přitom stojí hned několik faktorů.

„Důvodů, proč se Česko při srovnání nachází na chvostu, je více. Jedním z nich byla často přehnaná, a hlavně chaotická protiepidemická opatření, jakož i nesystémová státní podpora,“

vysvětluje Petr Kymlička s tím, že opatření přijatá s cílem zamezit šíření nákazy bohužel nevedla ani k pozitivním výsledkům co do počtu obětí pandemie. V přepočtu úmrtí na milion obyvatel nám v rámci EU náleží 4. nejhorší příčka.

[1]

Přestože tehdejší vláda poskytla firmám i jednotlivcům celou řadu nejrůznějších kompenzací a podpor, které dopady koronavirové krize na ekonomiku na první pohled zmírnily, odborníci poradenské skupiny Moore Czech Republic optimismus spojený s pozitivním hodnocením kompenzací krotí.

„Nástroje kompenzací mířily především na udržení zaměstnanosti, přičemž právě přehřátý pracovní trh je jedním z největších problémů českého hospodářství posledních let. Naše země tím do jisté míry promarnila příležitost k pročištění trhu o neefektivně fungující podniky a tím oddálila proces transformace na ekonomiku s vyšší přidanou hodnotou. Současně se fiskální expanze v této době stala významným faktorem pro letošní dramatický nárůst inflace, kde Česká republika patří k nejpostiženějším zemím,“

poukazuje Petr Kymlička.

Premiantem je Irsko

Ze srovnání také vyplývá, že velice podobně jako Česká republika na tom jsou hned tři ze čtyř našich sousedů.

„HDP Německa, Rakouska i Slovenska byl také pod úrovní 99 % oproti roku 2019, Rakousko na tom bylo dokonce o trochu hůře než ČR. Naopak výjimkou je Polsko, jehož ekonomika za dva roky celkově vzrostla o 3,6 %,“

poukazuje Kymlička. Nejlépe se s pandemií z pohledu ekonomického růstu vypořádalo Irsko, jehož HDP od konce roku 2019 vzrostl o více než 20 %. „

Důvodem výjimečné kondice irské ekonomiky i v této komplikované době je uplatnění cílených a současně časově omezených protiepidemických restrikcí. Irsko se tak stalo jedinou ekonomikou v EU, která v roce 2020 zaznamenala růst. Je však třeba zdůraznit, že Irsko je vysoce rozvinutou znalostní ekonomikou, která se zaměřuje na služby a špičkové technologie, kde se propad z počátku roku 2020 podařilo rychle vyrovnat. Svou roli zde hraje též vysoká míra ekonomické svobody a atraktivita pro zahraniční investice s vysokou přidanou hodnotou,“

vysvětluje Petr Kymlička. Hned 9 zemí EU, včetně již zmíněného Polska a Irska, zaznamenalo od konce roku 2019 celkový růst HDP o více než 2 %.

[1]

https://www.statista.com/statistics/1104709/coronavirus-deaths-worldwide-per-million-inhabitants/",2022-08-04,https://www.moore-czech.cz/tiskove-zpravy/srpen-2022/hdp_covid,Moore Czech s.r.o.
České samosprávy se učí lépe plánovat. Vzorem je Spojené království,"České samosprávy se učí lépe plánovat. Vzorem je Spojené království

19 července 2022

Podle poradenské společnosti Moore Advisory CZ, která ve městech inovativní nástroje testovala, dozná strategické plánování krajů, měst a obcí v horizontu následujících 5 let dynamických změn. Do popředí proniknou nové nástroje strategického plánování, které přinesou vyšší připravenost samospráv a zefektivnění rozhodovacích procesů. Důvodem jsou mimo jiné rostoucí nejistoty, které vytvořily potřebu lépe a přesněji předpovídat budoucnost.

V roce 2021 činily celkové konsolidované příjmy územních rozpočtů 678,3 mld. Kč, a to při meziročním růstu ve výši 8,3 %. Není tak náhodou, že Ministerstvo pro místní rozvoj má zájem posílit svou metodickou podporu v oblasti strategického plánování.

„Převážná většina obcí, měst a krajů hospodaří velmi obezřetně a usiluje o dlouhodobou udržitelnost svých rozpočtů. Současná situace však vytváří nové výzvy, kterým je nutné čelit jak z národní, tak z místní úrovně. V takových případech je nezbytné činit správná rozhodnutí, a proto je naší ambicí poskytnout městům návod pro lepší strategické plánování právě prostřednictvím metodického vedení,“

vysvětluje Marie Zezůlková, vedoucí oddělení urbánní politiky a strategií na Ministerstvu pro místní rozvoj. Aktuálně probíhající zakázka pod hlavičkou Ministerstva pro místní rozvoj cílí na odzkoušení pěti inovativních nástrojů strategického řízení, kterými jsou megatrendy, foresight, forecast, tvorba scénářů a systém včasného varování, a na vytvoření souvisejícího metodického doporučení a vzdělávacího modulu.

Strategické plánování v České republice je třeba modernizovat

Klíčovou roli v systému inovovaného strategického plánování hraje tzv. foresight. Jde o koncept, který se systematicky rozvíjí přibližně od 60. let minulého století, ale do popředí zájmu se začal dostávat až po roce 1993, kdy jej začala masivně využívat britská vláda a britský parlament za účelem vytváření strukturovaných představ o možných variantách budoucího vývoje. Foresight nepředstavuje jednu metodu, ale soustavu kvalitativních a kvantitativních nástrojů, jejichž jediným cílem je uvědomit si, jakým směrem se může budoucnost vyvíjet tak, aby bylo možné se na ni připravit.

„V oblasti strategického plánování v současnosti obce, města a kraje vyžadují zejména detailní analýzu minulosti, která definuje jejich současnou situaci. V některých případech analytická část tvoří dle požadavků klienta až 80 % strategického dokumentu. Tato analýza je jistě klíčová, protože slouží k pochopení základních problémů, nicméně stejně tak je důležité vést strukturované úvahy o budoucnosti. Jen tak bude docíleno toho, že politika bude reagovat na nové výzvy a nebude jednat vždy se zpožděním,“

uvádí Tomáš Křapáček, odborník na strategické plánování a řízení z poradenské společnosti Moore Advisory CZ. Dle Metodiky přípravy veřejných strategií vydané taktéž Ministerstvem pro místní rozvoj by analytická část měla tvořit přibližně 15 % výstupu. Z uvedeného je zřejmé, že samosprávy se mnohem více zabývají současnými stavy, než aby se zaměřovaly na vlastní strategický rozvoj.

Města jsou novým přístupům otevřená

V průběhu dubna a května letošního roku byl v pěti českých městech pilotován systém zmíněných inovativních nástrojů strategického řízení. Nejprve byly ve městech popsány klíčové megatrendy představující významné a dlouhodobé změny ve společnosti, které mají potenciál ovlivňovat fungování České republiky či jejích částí. Na základě tohoto uvědomění si současných trendů došlo k aplikaci dalších metod s cílem zpřesnit tendence budoucího vývoje pomocí kvalitativních nebo kvantitativních nástrojů. Na oblasti, ve kterých se některé stavy zdály být vysoce pravděpodobné, byl aplikován nástroj forecast, který pomocí statistických modelů předpovídal budoucí vývoj (např. v oblasti demografického vývoje, dostupnosti podzemních vod aj.). U témat, u nichž panovala vyšší nejistota, byly aplikovány jiné nástroje, jako je například tvorba scénářů. Scénáře umožňují strukturovaně se zamyslet nad tím, jaké různé kombinace událostí mohou v budoucnu nastat a jak by na ně bylo vhodné reagovat.

„V našem městě jsme se při tvorbě scénářů zaměřili na události, které jsou nejisté ale mají zásadní dopad na život našich obyvatel, tedy je naší povinností se na ně odpovědně připravit. Například v dopravě byly řešeny reakce města v závislosti na uvažované výstavbě obchvatu a možném obnovování těžby v původních lokalitách. Přestože jsme z počátku nevěděli, co od projektu máme čekat, určitě tato zkušenost změní naší strategickou práci směrem do budoucna,“

vysvětluje Jiří Rýdl, starosta města Jablonné v Podještědí. Nejčastěji byly inovativní nástroje ve městech využívány k dimenzování občanské vybavenosti (např. ve vztahu ke kapacitám sociálních služeb nebo škol) či technické infrastruktury.

Podpora z národní úrovně se blíží

Zakázka, která je realizována pod záštitou Ministerstva pro místní rozvoj, bude probíhat až do května příštího roku. S výsledky se budou moci seznámit všechny územně samosprávné celky, které mají o oblast strategického plánování zájem, a to prostřednictvím metodického doporučení nebo výukových programů.

„Zakázka, na které se podílíme, ukazuje, že tento přístup je efektivní a uplatnitelný ve městech všech velikostí. Podařilo se nám implementovat tyto nástroje ve městě s méně než dvěma tisíci obyvateli stejně jako v sedmdesátitisícovém Havířově. Je však nutné přístup individuálně upravit podle velikosti města a jeho specifických podmínek, a tedy i podle řešené agendy. Vždy by měla platit podmínka pozitivní cost-benefit analýzy, tedy že přínosy z aplikace daného nástroje jsou vyšší než vynaložené náklady, které jsou vyjádřeny primárně časem zainteresovaných aktérů,“

dodává Tomáš Křapáček, odborník na strategické plánování a řízení z poradenské společnosti Moore Advisory CZ, a na závěr dodává:

„Kvalitnější strategické plánování, které dokáže včas reagovat na budoucí potřeby, má potenciál zvyšovat efektivitu vynaložených finančních prostředků a v konečném důsledku zkvalitňovat život obyvatel.“

O projektu

Jednotlivé výstupy zmiňovaného projektu Podpora strategického řízení a plánování ve veřejné správě ČR realizovaného Ministerstvem pro místní rozvoj, vč. všech ostatních informací a podkladů důležitých pro strategickou práci jsou průběžně zveřejňovány na Portálu strategické práce v ČR (

www.verejne-strategie.cz

).",2022-07-19,https://www.moore-czech.cz/tiskove-zpravy/cervenec-2022/ceske-samospravy-planovani,Moore Czech s.r.o.
NOVÝM GENERÁLNÍM ŘEDITELEM SPOLEČNOSTI SERVODATA SE STÁVÁ ROMAN KONEČNÝ,"NOVÝM GENERÁLNÍM ŘEDITELEM SPOLEČNOSTI SERVODATA SE STÁVÁ ROMAN KONEČNÝ

13 července 2022

Navzdory změně na pozici generálního ředitele zůstává zachována kontinuita fungování společnosti, na jejím dalším rozvoji se budou podílet oba pánové v nových rolích. Hlavním úkolem pro nastupujícího generálního ředitele bude rozvíjet nově nastavené směřování společnosti.

„Dlouhou a úspěšnou historii společnosti Servodata je třeba brát jako základ, na němž bude probíhat její další rozvoj. Můžeme nabídnout individuální přístup při hledání spolehlivých řešení s narůstajícími objemy dat v mnoha průmyslových oblastech, zejména u IoT aplikací, u kognitivních systémů a systémů využívajících umělou inteligenci. Nedílnou součástí dodávky našich unikátních produktů a služeb je odpovědnost spojená s kybernetickou bezpečností,”

uvádí Roman Konečný, nový generální ředitel Servodata a.s.

Strategie, kterou bude naplňovat, v sobě nese to nejlepší z celé doby fungování společnosti – vlastní aplikační vývoj, integrační projekty, služby service desku a IT supportu, rozvoj Atlassian týmu, s novým důrazem na oblast HW, a to zejména v propojení na jiné projekty, a kybernetickou bezpečnost v rámci dceřiné společnosti DoxoLogic.

„Jsme nesmírně rádi, že můžeme Romana přivítat jako generálního ředitele společnosti Servodata a zároveň i jako nového člena naší rodiny Moore Czech Republic. Za celý tým partnerů mu přejeme hodně štěstí a úspěchů v nové roli, a všem kolegům ze společnosti Servodata nové obchodní úspěchy,”

dodává Miloslav Rut, partner Moore Technology CZ.

Roman Konečný se pohybuje v odvětví IT celou svoji profesní historii. Naposledy působil jako Business Unit Manager VAD, Solutions and Projects ve společnosti ASBIS. V minulosti pracoval také jako Business Director ve společnosti ASUS Computer. Vystudoval Vysoké učení technické v Brně, obor Business Management and Economics, po absolvovaní předchozího studia na Fakultě elektrotechniky a informatiky. Mezi jeho koníčky patří lední hokej a tenis, ale jak sám podotýká, v současnosti je na prvním místě jeho rodina.

O společnosti Servodata

Společnost Servodata a.s. působí na českém trhu již 26 let. Jejím záměrem je být pro své klienty strategickým partnerem v oblasti obchodních a technologických řešení na té nejvyšší profesionální úrovni. Mezi hlavní oblasti jejího působení patří: Business Portals, Project and IT Management, Business Process Management, Customer Care a Business Intelligence

.",2022-07-13,https://www.moore-czech.cz/tiskove-zpravy/cervenec-2022/servodata_novyreditel,Moore Czech s.r.o.
O ESG slyšela jen čtvrtina manažerů. Od příštího roku se bude týkat tisíců firem,"O ESG slyšela jen čtvrtina manažerů. Od příštího roku se bude týkat tisíců firem

22 června 2022

Vyplývá to z průzkumu, který si nechala zpracovat poradenská skupina Moore Czech Republic.

1

V návaznosti na chystanou evropskou směrnici bude od roku 2023

2

postupně vyžadován ESG reporting po tisících českých firem. Zástupci poradenské společnosti Moore Czech Republic uvádí, že jde o důležitou změnu, kterou je možné přeměnit ve strategickou konkurenční výhodu. Podobně situaci vnímají také oslovení vedoucí pracovníci. Téměř tři čtvrtiny těch, kteří o mají o ESG povědomí, vnímají novinku jako přínosný krok.

Přestože se 9 z 10 respondentů průzkumu pro poradenskou skupinu Moore Czech Republic přiklonilo k tvrzení, že je pro jejich firmu zásadní přistupovat k podnikání v kontextu společenské odpovědnosti a udržitelných přístupů, o ESG slyšela pouze čtvrtina. Pouhých 18 % uvedlo, že ví, co tato tři písmena obnáší a že se chystá legislativa pro povinný reporting v této oblasti

„Nízké povědomí zástupců středních a velkých firem o ESG problematice je zneklidňující. Ty velké budou již příští rok muset shromažďovat nefinanční data a zveřejnit je ve výroční zprávě za rok 2024,“

vysvětluje Petr Kymlička, partner poradenské skupiny Moore Czech Republic s tím, že od příštího roku bude ESG reporting nevyhnutelný pro tisíce českých firem.

„Tato povinnost se postupně nevyhne ani všem velkým firmám s více než 250 zaměstnanci a malým a středním firmám kotovaným na burze,“

dodává.

Chceme být udržitelní, ESG není problém

Ačkoli je celkové povědomí o ESG mezi firmami nízké a je potřeba pracovat na osvětě i co nejlepší adaptaci, přístup vedoucích pracovníků, kteří mají o této oblasti již nějaké informace, vnímají odborníci z Moore Czech Republic pozitivně.

„Byť se z celkového počtu oslovených jedná o menšinu, je z výsledků zřejmý trend, že pokud firmy o ESG vědí, přistupují k této oblasti aktivně a s pozitivními vyhlídkami. Takové společnosti si uvědomují, že zavádění udržitelných postupů je klíčové pro zachování konkurenceschopnosti jejich společností,”

uvádí partnerka Moore Czech Republic Marcela Hrdá s odkazem na fakt, že takřka tři čtvrtiny respondentů informovaných o problematice ESG vnímají chystané změny jako příležitost, která může vést k vyšší ziskovosti jejich společnosti.

Více než 70 % z celkové čtvrtiny respondentů navíc nevnímají pozitivně pouze samotné ESG principy, ale jako přínosný hodnotí také reporting v této oblasti.

„Předpokládáme, že jde o tu stále bohužel menšinovou část společností, pro které je udržitelnost jednou z klíčových firemních hodnot. Některé z nich nefinanční reporting v nějaké podobě realizují již nyní, ačkoli tuto povinnost má nyní pouze většina finančních institucí,“

říká Marcela Hrdá s dovětkem, že je otázkou nejbližších měsíců, zda tuzemské firmy přijmou novou povinnost proaktivně, nebo ji většinově budou vnímat jako další zbytečnou byrokracii.

Není času nazbyt

S ohledem na stanovené termíny je nejvyšší čas, aby se firmy, kterých se budou nové povinnosti v nejbližších letech týkat, začaly o ESG strategie a navazující legislativu zajímat.

„Celá řada bank vyžaduje data z oblasti ESG již nyní a tento trend bude ještě posilovat. Výsledky nefinančního reportingu ovlivní například možnosti a cenu úvěrování,“

poukazuje Petr Kymlička.

Brzy by mělo být jasnější, jakým způsobem budou probíhat audity informací vykazovaných ESG informací. „V rámci sítě globální poradenské sítě Moore Global v letošním roce věnujeme problematice ESG velký prostor a pracujeme na tom, abychom pro naše klienty byli lídrem také v této oblasti,“

uzavírá Petr Kymlička s tím, že 22.–24. června 2022 se k tématu ESG v Praze setkají odborníci z evropských Moore firem, aby sdíleli know-how a best practices napříč 114 zeměmi, kde síť Moore Global působí.

1

Průzkumu, který byl realizován v červnu 2022 prostřednictvím platformy Instant Research, se zúčastnilo 130 vyšších vedoucích a vrcholových manažerů.

2

https://eur-lex.europa.eu/legal-content/CS/TXT/PDF/?uri=CELEX:52021PC0189&from=FR",2022-06-22,https://www.moore-czech.cz/tiskove-zpravy/cerven-2022/o_esg,Moore Czech s.r.o.
U veřejnosti není o kvóty zájem. Pro jejich zavedení je méně než 25 %,"U veřejnosti není o kvóty zájem. Pro jejich zavedení je méně než 25 %

21 června 2022

Šest z deseti se přitom kloní k názoru, že větší množství žen ve vedení podniku je prospěšné pro jeho fungování. Vyplývá to z průzkumu, který si nechala vypracovat poradenská skupina Moore Czech Republic. Šetření současně odhalilo, že lidé pochybují o autoritě žen, které funkcí dosáhly prostřednictvím kvót. Pro případné zavedení kvót do volených politických funkcí se vyslovilo téměř 30 % lidí. Obecně však mezi širokou veřejností nejsou kvóty důležitým tématem – 59 % účastníků uvedlo, že se s diskuzí o tomto problému vůbec nesetkává.

Podle průzkumu realizovaného pro poradenskou skupinu Moore Czech Republic nepodporuje kvóty určující podíl žen ve vedení firem ani čtvrtina dotázaných. Mezi muži dosahuje tato hodnota 20 %, ani u žen se však s 30 % souhlasem kvóty netěší výraznější podpoře.

„Pro širokou veřejnost jde o zástupné téma, které v diskuzích svého okolí vnímají spíše výjimečně, šest z deseti se jich s tématem kvót vůbec nesetkává. Z šetření je také zřejmé, že podpora kvót je mezi širokou veřejností minoritní, nevnímají je příliš pozitivně,“

říká Marcela Hrdá, partnerka skupiny Moore Czech Republic s tím, že výraznější odchylky se neobjevily ani při srovnání věkových skupin či na základě dosaženého vzdělání.

Otázka autority

Z respondentů, kteří se v průzkumu vyjádřili k případné autoritě žen ve funkcích dosažených s pomocí kvót, ji za srovnatelnou s autoritou dosaženou profesním růstem s jistotou považuje pouze 12 % žen a 8 % mužů. „Nejen 72 % dotázaných mužů, ale také 59 % žen se přiklání k názoru, že by autorita žen v kvótami určených pozicích nebyla srovnatelná se situacemi, kdy ženy dosahují skvělých profesních úspěchů a vysokých pozic přirozenou profesní cestou,“ poukazuje Lucie Krejčová, HR & Recruitment manager společnosti Moore Advisory CZ, a dodává:

„Je pravděpodobné, že se připravovaná evropská legislativa vůči ženám do značné míry obrátí. Může například vést k narušení systémů nástupnictví ve firmách a nabourání postupně budované firemní kultury. U žen ve funkcích dosažených díky kvótám dojde k oslabení přirozené autority ve prospěch té vnucené, o to většímu tlaku mohou čelit ze strany podřízených.“

Součástí průzkumu byla také otázka na případné zavedení kvót do volených funkcí.

„Když se politická reprezentace zasazuje o zavedení kvót ve firmách, je otázkou, proč se tato problematika s ještě větší intenzitou neřeší u veřejných volených funkcí, když tito reprezentanti zastupují ženy a muže, jejichž zastoupení v populaci je zhruba 50:50. Pro zavedení kvót v této oblasti se vyslovilo více respondentů, i když stále se tato podpora neblíží ani k polovině oslovených,“

komentuje Marcela Hrdá sotva 30% příklon respondentů k zavedení kvót určujících podíl žen ve volených politických funkcích.

Ženy určitě ano, ale bez kvót

Oslovení se k zavedení kvót staví odmítavě i přesto, že považují větší množství žen ve vedení firem za prospěšné. Na toto téma se vyjádřily ¾ respondentů, z nichž 58 % větší množství žen ve vedení firem podporuje.

„Ženy do vedení podniků patří, ale kvóty nejsou ten správný způsob, jak je tam dostat. V tomto směru je třeba postupovat pomocí kroků, které ženám umožní souběžné budování kariéry a péči o rodinu, pokud o to mají zájem. Flexibilita pracovních úvazků, práce z domova, jednoduché postupy a procesy pro start podnikání, různé podpůrné programy péče o dítě jsou jenom některé z oblastí, kde je co zlepšovat, abychom ženám umožnili lepší profesní realizaci. Významnou roli hraje rovněž samotný systém výchovy a vzdělávání, který by neměl podporovat letité stereotypy, ale naopak podporovat co nejrozmanitější rozvoj mladé generace,“

říká Marcela Hrdá s tím, že mezi tuzemskými manažery tvoří ženy pouze 29 %. V rámci Evropské unie vykazuje nižší podíl pouze sedm států. Průměrný podíl žen na celkovém počtu manažerů dosahoval ve třetím čtvrtletí roku 2020 v Evropské unii hodnoty 34 %. Největší podíl byl zaznamenán v Lotyšsku, a to 45 %. Za Lotyšském následovalo Polsko a Bulharsko. Naopak nejméně žen ve vedoucích pozicích mají v Chorvatsku se 24 %. Málo manažerek je také v Nizozemsku nebo na Kypru.",2022-06-21,https://www.moore-czech.cz/tiskove-zpravy/cerven-2022/kvoty,Moore Czech s.r.o.
Na zvýšení minimální mzdy o 2 tisíce není prostor. Firmy přesto připlácí samy od sebe,"Na zvýšení minimální mzdy o 2 tisíce není prostor. Firmy přesto připlácí samy od sebe

7 června 2022

Firmy vedle rostoucích cen surovin a vyšších úrokových sazeb mohou čelit další nákladové hrozbě v podobě vynuceně vyšších mezd. Podle odborníků poradenské skupiny Moore Czech Republic není pro tak výrazné zvýšení vhodná chvíle a v kontextu vysoké poptávky na trhu práce jde o zbytečný administrativní krok. Řada zaměstnanců na růst mzdy dosahuje – podniky k jejich zvyšování vede právě nedostatek pracovních sil.

Kvůli stavu trhu práce, kde v mnoha profesích dlouhodobě chybí pracovní síla, jsou firmy nuceny zaměstnancům přidávat, pokud o ně nechtějí přijít. Během prvního čtvrtletí letošního roku vzrostla nominální průměrná mzda meziročně o 7,2 %. S ohledem na rychlý růst spotřebitelských cen je zřejmé, že si letos většina pracovníků reálně nepolepší.

„Zaměstnavatelé se zvýšením mezd snaží své zaměstnance udržet, aby nezamířili například ke konkurenci. Je to přirozený krok, jelikož jejich nahrazení je buď mnohonásobně dražší, nebo dokonce nemožné,“

uvádí Radovan Hauk, partner poradenské skupiny Moore Czech Republic.

Odborníci z poradenské skupiny Moore Czech Republic upozorňují, že přestože za minimální mzdu v Česku pracuje méně než 3 % zaměstnaných lidí, dopad této změny by byl mnohem širší, jelikož s minimální mzdou roste také mzda zaručená. Ta stanovuje nejnižší možnou mzdu pro jednotlivé profese, které jsou rozděleny do osmi tzv. pracovních skupin a seřazeny podle složitosti, namáhavosti a odpovědnosti.

„Skokové zvýšení minimální mzdy by uškodilo zejména menším podnikům v oborech s nižší přidanou hodnotou, a tudíž nízkými maržemi. Právě pro ty by tato změna mohla být spolu s dalšími externími faktory, jako je růst cen vstupů, složitější úvěrování či snížení prodejů, fatální“

upozorňuje Radovan Hauk s tím, že růst mezd výrazně přesahující produktivitu práce přispívá k důrazu na digitalizaci a automatizaci, která často nahrazuje činnosti málo kvalifikovaných pracovních sil.

Změny na evropské úrovni

Výše minimální mzdy se napříč Evropskou unií výrazně liší. Zatímco nejvyšší je v Lucembursku (2 257 eur) a Irsku (1 775 eur), nejnižší je stanovená v Bulharsku (332 eur) a Lotyšsku (500 eur), Česko je s výší 16 200 korun (656 eur) na pátém místě od konce. V rámci Evropské unie v současnosti probíhají vyjednávání mezi Evropskou radou, Evropskou komisí a Evropským parlamentem o návrhu nové sjednocující legislativy. Podle Radovana Hauka by mělo stanovování úrovně minimální mzdy zůstat v plném rozsahu na straně jednotlivých členských států. Zvyšování musí reflektovat stav ekonomiky, specifika národního hospodářství, a především růst produktivity.

„Radikální zvýšení minimální mzdy, které by mohlo z případného nařízení Evropské unie vyplynout, by postavilo tuzemské zaměstnavatele do složité situace, určitě by to vedlo ke ztrátě konkurenceschopnosti,“

uzavírá s tím, že případné legislativní sjednocení se nebude týkat šesti zemí, které institut minimální mzdy vůbec nemají. Jedná se Dánsko, Finsko, Itálii, Kypr, Rakousko a Švédsko.",2022-06-07,https://www.moore-czech.cz/tiskove-zpravy/cerven-2022/tz_minimalni_mzda,Moore Czech s.r.o.
Zrušení EET je krok zpět. Stát by měl podpořit alespoň dobrovolný režim evidence,"Zrušení EET je krok zpět. Stát by měl podpořit alespoň dobrovolný režim evidence

Radim Darebník

3 června 2022

Současně přijde o možnost průběžného sledování stavu ekonomiky v jednotlivých oblastech podnikání a regionech republiky. S ohledem na dosavadní nemalé investice ze stran podnikatelů, vybudovaný aparát veřejné správy, pokrok v digitalizaci a další výhody, které elektronická evidence tržeb přináší, je na místě ji zachovat, a to přinejmenším na dobrovolné bázi.

Zavedení EET nebylo zcela bezbolestné. Svědčí o tom také fakt, že ani před vypuknutím pandemie evidence nefungovala v plném rozsahu, načež byla pozastavena.

„Zrušením EET se vláda vědomě zbaví nástroje, který by mohl pomoci ke znovunastartování výběru daní od malých a středních podnikatelů. Systém by současně mohl s drobnými úpravami posloužit jako platforma pro vydávání a ukládání elektronických účtenek, tedy přispět k významnému posunu v digitalizaci české ekonomiky,“

říká Miloslav Rut, partner společnosti Moore Technology CZ. Podpora modernizace pokladních systémů a terminálů pro příjem bezhotovostních plateb je navíc jednou ze současných inciativ Ministerstva průmyslu a obchodu a Hospodářské komory České republiky.

Zrušení povinnosti evidovat paradoxně skokově snížilo podíl bezhotovostních transakcí, protože určitá část podnikatelů opět začala preferovat neevidované hotovostní příjmy oproti evidovaným transakcím platebními kartami. Stejně tak evidování tržeb pomáhalo majitelům denně sledovat stav jejich podnikání a bylo efektivním interním kontrolním nástrojem. V nepolední řadě může mít zvýšení podílu šedé ekonomiky dopad na výši legálních mezd zaměstnanců, protože šedá ekonomika logicky generuje i nepřiznané a nezdaněné vyplácení části mezd.

Od EET k dobrovolné EET

Odborníci poradenské skupiny Moore Czech Republic zastávají názor, že pokud stát nechce podnikatele k elektronické evidenci nutit, lze celý systém převést do dobrovolnosti a zavést dobrovolné EET (DEET).

„Znovuzahájení evidování tržeb v dobrovolném režimu, spojené se sadou výhod a pobídek pro podnikatele, může být pozitivním signálem, jak řídit a ozdravovat ekonomiku a současně řešit zadlužení země. Stejně tak by vyslalo poctivým podnikatelům a občanům, kteří takové podnikatele podporují, zprávu, že takovýto přístup se díky snadnému a rychlému přístupu k ekonomickým pobídkám a zjednodušení jejich administrativy vyplatí,“

říká Miloslav Rut s tím, že evidovat tržby a platit daně je pro poctivě smýšlející podnikatele správné a normální, ale nechtějí být nekalou konkurencí vyhýbající se zdanění tlačeni do šedé zóny.

Podporou alespoň dobrovolného režimu elektronické evidence tržeb lze navíc položit základy k další fázi digitalizace ekonomiky, která by se týkala běžných obchodních transakcí občanů a zefektivnění komunikace podnikatelů se státem v oblasti daňových přiznání. Dobrovolnou elektronickou evidenci tržeb pro původně plánovanou 3. a 4. vlnu lze přitom pomocí drobné novely zákona o evidenci tržeb zavést téměř ihned.",2022-06-03,https://www.moore-czech.cz/tiskove-zpravy/cerven-2022/zruseni-eet,Moore Czech s.r.o.
Inflace snižuje aktivitu v oblasti fúzí a akvizic. Investoři v nejisté době mění své rozhodování,"Inflace snižuje aktivitu v oblasti fúzí a akvizic. Investoři v nejisté době mění své rozhodování

Radim Darebník

3 června 2022

Na změnu rozhodování investorů má ze všech faktorů největší vliv spíše extrémně rostoucí inflace než zdražování úvěrů. Složité rozhodovací situace se odráží v rostoucím zájmu firem o akviziční poradenství.

Řada prodávajících v současnosti transakce důkladněji zvažuje nebo dokonce posouvá. U strategických investorů má tento přístup původ zejména v celkovém zdražování energií a dalších vstupů, jakož i v celkové nejistotě na trhu.

„Kvůli vysoké inflaci jsou zřejmé obavy, že získané hotovostní prostředky budou rychle ztrácet na hodnotě. To se týká zejména situace, kdy jsou součástí transakce i nemovitosti, jejichž tržní hodnota se vyvíjí ještě dramatičtěji než inflace,“

popisuje Petr Kymlička, partner poradenské skupiny Moore Czech Republic, a dodává: „V současné době dochází k dokončování transakcí odsunutých z doby pandemie. Tato aktivita ale do konce prvního pololetí ustane, což povede k dalšímu oslabení transakčních aktivit ve druhé části roku 2022.“

Nezanedbatelnou roli hrají také dražší úvěry

Roli ve zdrženlivosti hraje také růst ceny peněz, ten se však týká zejména finančních investorů. V dubnu se spotřebitelské ceny v Česku meziročně zvýšily o 14,2 %. Jednalo se tak o desátý měsíc v řadě, ve kterém růst cen zrychlil

1

. V návaznosti na to zvýšila ČNB dvoutýdenní repo sazbu o 0,75procentního bodu na 5,75 %, nejvyšší hodnotu od roku 1999, protože v posledních letech byly úrokové sazby naopak na svých historických minimech. Transakce byly díky tomu z velké části pokryty bankovním financováním s doplněním prostředků investorů.

„S ohledem na stávající výši a očekávaný růst úrokových sazeb se ovšem transakce prodražují a investoři musí tento aspekt zohledňovat nejen v úvahách o struktuře financování, ale také v rámci investičního rozhodování, zda investici vůbec realizovat,“

komentuje Václav Škapa, partner poradenské skupiny Moore Czech Republic.

Realizovaná transakce? Nemusí být „vyhráno“

Problém s prodražováním investice se může týkat také již realizovaných transakcí, které jsou financovány prostřednictvím akvizičního úvěru.

„U akvizičních úvěrů banky často pracují s pohyblivou úrokovou sazbou na principu PRIBOR + marže. Pokud není sazba PRIBOR zajištěna vhodnými zajišťovacími nástroji, jako je například úrokový swap, může být racionalizace investice ohrožena. To se týká zejména případů, kde se obecný růst cen neprojeví ve zvýšení absolutní hodnoty zisku společnosti, který bude v reálném vyjádření klesat,“

vysvětluje Aneta Milotová, manažerka Corporate Finance z Moore Avisory CZ, a dodává, že hodnota úrokové sazby PRIBOR vzrostla od loňského září do letošního dubna z hodnoty 1,11 na 5,36 %.

Z pohledu investorů má současná situace také protichůdný aspekt, když se kvůli sílící inflaci obávají o své prostředky uložené na bankovních účtech. Všechny tyto faktory budou mít v následujících měsících dopad na strukturu financování transakcí i související transakční aktivitu na českém trhu.

„Změny vnímáme i u našich klientů, u nichž jsme od začátku roku zaznamenali až 50% růst zájmu o akviziční poradenství,“

uzavírá Václav Škapa s tím, že při hledání vhodných transakcí bude třeba věnovat větší pozornost úvahám nad finanční výkonností cílových společností.

1

https://www.czso.cz/csu/czso/cri/indexy-spotrebitelskych-cen-inflace-duben-2022",2022-06-03,https://www.moore-czech.cz/tiskove-zpravy/cerven-2022/inflace-snizuje-aktivitu-v-oblasti-fuzi-a-akvizic,Moore Czech s.r.o.
"Ceny rostou, limit pro DPP ne. Zvýšení by pomohlo ohroženým skupinám a přispělo k flexibilitě pracovního trhu","Ceny rostou, limit pro DPP ne. Zvýšení by pomohlo ohroženým skupinám a přispělo k flexibilitě pracovního trhu

Radim Darebník

25 května 2022

Právě tento smluvní vztah kvůli flexibilitě často uzavírají matky samoživitelky či důchodci. Stávající desetitisícikorunový limit je platný od roku 2012, spotřebitelské ceny přitom od té doby vzrostly o 38 %. Navýšení bude motivovat zaměstnavatele zřizovat nová pracovní místa a zaměstnávat lidi na dílčí pracovní úvazky, řadě lidí navíc pomůže lépe zvládnout současný i očekávaný rychlý růst životních nákladů. Změna napomůže ke zvýšení flexibility pracovního trhu a částečnému řešení nedostatku zaměstnanců.

Při práci na dohodu o provedení práce (DPP), není pracující při podpisu prohlášení poplatníka u výdělku do 10 000 Kč povinen odvádět daň z příjmu ani zdravotní a sociální pojištění. K poslednímu zvýšení u tohoto limitu došlo v roce 2012, a to z 5 000 korun na stále platných 10 000 korun. Například průměrná hrubá měsíční mzda se od té doby zvýšila o 51 %, minimální mzda se za posledních deset let zvýšila dokonce o 103 %. V návaznosti na růst spotřebitelských cen se v nedávné době také zvyšovala peněžní hranice pro posuzování přestupků, respektive trestných činů.

„Deset tisíc korun mělo před deseti lety mnohem vyšší hodnotu než dnes. Promítá se to v celé řadě oblastí, u dohod o provedení práce však nikoli. Proto by dávalo smysl zohlednit to i v případě zvýšení limitu, který určuje výjimku směrem k odvodům sociálního a zdravotního pojištění a srážkové daně,“

uvádí Radovan Hauk, partner poradenské skupiny Moore Czech Republic.

Zvýšení o 5 000 korun

Podle odborníků z poradenské skupiny Moore Czech Republic by zvýšení limitu ocenili zaměstnavatelé i skupiny obyvatel, pro které je tento typ pracovního vztahu určen. Jde o ty, kteří jsou pojištěni ze zákona, tedy studenti, důchodci či rodiče na mateřské. „S ohledem na nárůst inflace a mezd od roku 2012, tedy od doby, kdy je aplikován stávající limit pro zdanění srážkovou daní u dohod u provedení práce ve výši 10 000 korun, by současné ekonomické situaci odpovídala hodnota limitu ve výši okolo 15 000 korun. Zvýšení limitu vyvolá na straně zaměstnavatelů rozšíření nabídky pracovních míst na dílčí úvazky formou dohody o provedení práce,“ říká Radovan Hauk. Změna by navíc mohla alespoň částečně řešit i dlouhodobý problém pracovního trhu, jímž je nadbytek volných pracovních míst.

„Z informací z naší členské základny vyplývá, že se využívání dohody o provedení práce v posledních letech mírně snižuje, protože limit je příliš nízký a přestává dávat ekonomický smysl. Dohody o provedení práce přitom vždy byly užitečným nástrojem, jak si přivydělat, a jak se postupně zapojovat do pracovního procesu, ať už šlo o mladé lidi během studia nebo matky, které se připravovaly na návrat do práce po rodičovské. Smysluplně nastavené dohody také umožňují zaměstnavatelům vykrývat výkyvy v poptávce a rychleji plnit zakázky, které mají na časově omezené období,“

doplňuje Tomáš Prouza, prezident Svazu obchodu a cestovního ruchu ČR a viceprezident Hospodářské komory České republiky.

Čím dříve, tím lépe

Přestože se o zvýšení limitu hovoří ve vlnách několik posledních let, podle poradenské skupiny Moore Czech Republic dosud nebyla pro tuto systémovou změnu vhodnější doba. Dohody o provedení práce využívají senioři anebo matky samoživitelky, tedy zástupci skupin nejvíce ohrožených současným rychlým růstem spotřebitelských cen.

„Zvýšení limitů by bylo významnou pomocí pro lidi, kteří na tuto dohodu pracují. Současně bude po zaměstnání formou DPP čím dál větší poptávka ze strany zaměstnanců, kteří budou z důvodu růstu životních nákladů nuceni hledat k hlavnímu pracovnímu poměru vedlejší úvazky

,“ uzavírá Radovan Hauk s tím, že změna může alespoň částečně pomoci tuzemskému pracovnímu trhu.",2022-05-25,"https://www.moore-czech.cz/tiskove-zpravy/kveten-2022/ceny-rostou,-limit-pro-dpp-ne-zvyseni-by-pomohlo-o",Moore Czech s.r.o.
Česká ochrana klimatu je v rámci Evropské unie pozadu. Železnici ale využíváme nadprůměrně,"Česká ochrana klimatu je v rámci Evropské unie pozadu. Železnici ale využíváme nadprůměrně

Radim Darebník

3 května 2022

Vyplývá to z dat Eurostatu sbíraných mezi lety 2009 a 2020. Podle odborníků poradenské skupiny Moore Czech Republic je z nejaktuálnějších údajů zřejmé, že české domácnosti měly v letech 2015–2019 alespoň o 20 % vyšší spotřebu energie než průměrná evropská domácnost. Rovněž využívání energie z obnovitelných zdrojů bylo v Česku vždy podprůměrné. Současně se v tuzemsku registruje velmi malé množství bezemisních automobilů. Dobře si Česká republika vede alespoň ve statistikách týkajících se využití železniční dopravy.

Snižování dopadů na klima je cílem unijních států v návaznosti na Zelenou dohodu pro Evropu známou jako Green Deal. Podle údajů z uplynulé dekády, které zveřejnil unijní statistický úřad, se daří České republice v mnoha ohledech hůře, než je evropský průměr. Horší výsledky v rámci jednoho ze tří pilířů se týkají například spotřeby energie domácností, která činila v Česku v roce 2019 19,2 GJ na obyvatele. Ve srovnání s ostatními

evropskými státy tak byla sedmá nejvyšší. Průměrná spotřeba v rámci EU dosahovala 14,7 GJ na obyvatele.

Nízké využití obnovitelných zdrojů

Česká republika si nevede příliš dobře ani v měření podílu energie z obnovitelných zdrojů na celkové spotřebě energie ve srovnání s unijními státy. V roce 2020 se dokonce umístila až na devatenácté příčce z 27 sledovaných zemí EU.

„Ačkoliv Česká republika za ostatními evropskými státy ve využívání energie z obnovitelných zdrojů zaostává, je zde patrná výrazná vzestupná tendence, kdy se podíl využití obnovitelné energie v Česku zvýšil z 10,5 % v roce 2010 na 17,3 % v roce 2020. Pokud budou správně nastaveny programy pro podporu těchto zdrojů, je pravděpodobné, že se nám během několika let podaří dohnat evropský průměr,“

říká Marcela Hrdá, partnerka skupiny Moore Czech Republic.

Elektrická auta tvoří zanedbatelný podíl

Česko dosahuje podprůměrných výsledků také ve srovnání podílu bezemisních vozidel na nově registrovaných osobních automobilech. Během let 2016 až 2020 jsme se ani jednou neumístili výše než na devatenácté příčce.

„Hlavním důvodem, proč není používání elektroaut v České republice zatím tolik populární, je jejich vysoká pořizovací cena. Mimoto zde ještě není vybudována dostatečně rozsáhlá infrastruktura pro nabíjení. Navíc je nutné podoktnout, že drtivá většina evropských států nabízí uživatelům elektroaut nějakou formu fiskální podpory. Česká republika mezi nimi není,“

vysvětluje Tomáš Křapáček, manažer společnosti Moore Advisory CZ.

Nad průměrem evropských států se Česká republika drží ve srovnáních, která se týkají využívání železniční dopravy. Železnice přepravila za rok 2019 celkem 9,9 % všech cestujících v Česku, evropský průměr byl 8 %. V celkovém pořadí byla ČR šestá. V Rakousku, které se umístilo jako první, využilo železnici o 3 p. b. více cestujících než u nás. U železniční nákladní dopravy činil podíl v Česku 26,2 %, o 8,6 p. b. více, než byl průměr sedmadvacítky. První tři místa obsadily baltské státy.",2022-05-03,https://www.moore-czech.cz/tiskove-zpravy/kveten-2022/ceska-ochrana-klimatu-je-v-ramci-evropske-unie-poz,Moore Czech s.r.o.
MOORE CZECH REPUBLIC ZASTŘEŠUJE POMOC ASIJSKÝM SPOLEČNOSTEM NA EVROPSKÉM TRHU,"MOORE CZECH REPUBLIC ZASTŘEŠUJE POMOC ASIJSKÝM SPOLEČNOSTEM NA EVROPSKÉM TRHU

27 dubna 2022

Úlohou nově vytvořeného útvaru EU-Asia Desk je poskytování pomoci a poradenství u obchodních aktivit asijských společností na evropském trhu. V roce 2022 bude nový útvar pomáhat v obchodních aktivitách desítkám evropských společností s vlastníky z Číny, Japonska a Jižní Korey.

Tuzemské oddělení EU-Asia Desk podporuje lokální obchodní aktivity mezi subjekty z Evropy a zeměmi Dálného východu východu. Soustředí se na široké spektrum aktivit od překladatelství až po řízení projektů s cílem minimalizovat rizika spojená s kulturními rozdíly, zprostředkovává služby vedení účetnictví, daňové a právní poradenství nebo audit, ale také zajišťuje marketingové aktivity a byznys development.

„Centrála Moore Czech Republic v Praze se na začátku roku stala stěžejním kontaktním místem pro členy poradenské sítě Moore Global, kteří zprostředkovávají obchodní aktivity pro klienty z asijských zemí. Naše společnost tak pomůže přitáhnout asijský kapitál do celé Evropy, což se pozitivně odrazí nejen na růstu pracovních míst, ale také to otevírá prostor pro obchodní aktivity evropských společností, včetně těch českých, se zajímavým know-how či projekty směrem do Asie,”

popisuje partner skupiny Moore Czech Republic Karel Kučera.

EU-Asia Desk disponuje silným týmem rodilých expertů z Japonska, Číny a Jižní Korey. Právě tyto asijské země realizují největší investice nejen v České republice, ale v celé Evropě.

„Při zajišťování těchto transakcí je zásadní expertiza rodilých mluvčích, kteří tvoří jádro našeho týmu. Díky odstranění jazykové bariéry, chápání širšího kontextu realizovaných obchodních aktivit včetně obchodních odlišností a kulturních rozdílů tak výrazně snižujeme rizika, ale i zefektivňujeme požadované služby,“

uzavírá Karel Kučera.

Více informací o aktivitách týmu EU-Asia Desk lze najít na stránkách

https://www.moore-eu-asia.com/

.",2022-04-27,https://www.moore-czech.cz/tiskove-zpravy/duben-2022/tz_moore_asia,Moore Czech s.r.o.
Trh marketingových technologií loni celosvětově přesáhl hodnotu 340 miliard dolarů,"Trh marketingových technologií loni celosvětově přesáhl hodnotu 340 miliard dolarů

Radim Darebník

22 dubna 2022

Podle očekávání expertů dojde také v roce 2022 k výraznému růstu celého odvětví. Investice do marketingových technologií plánuje navýšit až 61 % oslovených firem. Podle poradenské skupiny Moore Czech Republic se investice a růst trhu již odráží ve zvýšené aktivitě na poli fúzí a akvizic.

Trh s marketingovými technologiemi tvoří zejména nástroje a software, které pomáhají s efektivním marketingem. Nejčastěji se jedná o řešení, která pomáhají s komunikací, ale také s budováním značky, zpracováváním a analytikou dat a s využíváním sociálních sítí.

„Značky mají velký zájem o virtuální realitu, ale také o technologie, které pomáhají s komunikací se zákazníky a s prodejem. Roste také zájem o umělou inteligenci,“

uvádí David Čermák z Aktivační sekce Asociace komunikačních agentur.

Za růstem martech trhu stojí zejména proměna marketingu jako takového, který je již několik let více orientován na práci s daty. „Rozmach digitálních technologií ještě zesílila pandemie a výzvy spojené s udržením zákazníků a růstem některých trhů. Marketingové technologie pomáhají k naplňování marketingových a obchodních strategií ve firmách napříč všemi odvětvími, bez ohledu na velikost jednotlivých společností,“ říká partnerka poradenské skupiny Moore Czech Republic Marcela Hrdá s tím, že implementace technologií otevírá další výzvu, kterou je rozvoj zaměstnanců, jež je využívají.

„Systém a procesy rozvoje zaměstnanců projdou v následujících letech obrovskou proměnou která změní systém jejich vzdělávání a posune ho do světa digitálních technologií, rozšířené reality a využívání prvků online vzdělávání,“

dodává Marcela Hrdá.

Investice porostou

Podle Martech Reportu tvořily v roce 2021 investice do martechu 25 % marketingových rozpočtů firem. Až 61 % dotazovaných firem pak plánuje tyto své rozpočty navýšit, 30 % z těchto firem pak chce své rozpočty navýšit o více než 10 %.

„Firmy si uvědomují, že se jsou investice do chytrých technologií nevyhnutelné. Bez nich budou ztrácet konkurenční výhodu. Pro agentury je to zároveň příležitost pro rozšíření služeb, aby svým klientům doručili komplexní marketingové řešení,“

vysvětluje Tomáš Jindříšek, vedoucí partner marketingové skupiny Digital First Marketing Group.

Aktivní trh fúzí a akvizic

Zvýšená poptávka po využití technologií v marketingu je znát i na trhu fúzí a akvizic. Americký poskytovatel cloudových služeb Salesforce koupil za 27,7 miliardy dolarů platformu Slack, kterou mnoho firem využívá pro vzájemnou komunikaci a organizaci práce. Mezi významné transakce loňského roku patří také akvizice softwarové společnosti Intuit, která za 12 miliard dolarů koupila Mailchimp, jednu z nejvyužívanějších platforem pro e-mailový marketing.

„Trh marketingových technologií se po několikaletém rychlém rozvoji a růstu postupně dostává do fáze konsolidace. Vzhledem k tomu, že má obor jako celek velkou perspektivu, dá se očekávat zvýšená aktivita na poli fúzí a akvizic i v následujících letech. Souběžně se bude segment těšit zvýšenému zájmu ze strany private equity a venture kapitálových fondů, pravděpodobně budeme svědky rekordních investic,“

uzavírá Petr Kymlička, partner skupiny Moore Czech Republic.

Martech Report 2021/2022",2022-04-22,https://www.moore-czech.cz/tiskove-zpravy/duben-2022/trh-marketingovych-technologii-loni-celosvetove-pr,Moore Czech s.r.o.
Moore Czech Republic posílila účetní a daňové poradenství. Koupila společnost Alfin,"Moore Czech Republic posílila účetní a daňové poradenství. Koupila společnost Alfin

Radim Darebník

5 dubna 2022

Její odborníci posílí stávající tým Moore Accounting CZ, která tak rozšíří svoji regionální přítomnost v Ústeckém kraji. Nejnovější akvizice je dalším krokem k naplnění strategického cíle skupiny Moore Czech Republic růst v oblasti outsourcingu účetnictví, mzdové agendy a daňového poradenství, poskytovat své služby v regionech a zařadit se tak mezi největší účetní firmy v České republice.

Akvizicí další české firmy na poli oursourcingu účetnictví a daňového poradenství posiluje skupina Moore Czech Republic své postavení v této oblasti.

„Pro akvizici jsme se rozhodli především kvůli zkušenostem a odbornosti Alfin a jejich zajímavému zákaznickému portfoliu. Do stávajícího týmu pod hlavičkou Moore se zařadí 11 odborníků, kteří přispějí k naplnění našeho cíle stát se jednou z největších společností v oblasti outsourcingu účetnictví v České republice,“

uvádí Petr Kymlička, partner Moore Czech Republic. Společnost Alfin spadá v rámci skupiny Moore Czech Republic pod dceřinou společnost Moore Accounting CZ.

Posílení pozice v rámci Ústeckého kraje

Společnost Moore Accounting CZ se v současné době akvizičně zaměřuje zejména na regiony.

„Jde o další krok v rámci naší strategie pronikat do regionů a působit nejen v Praze, Brně a Bratislavě, ale i v dalších velkých a středně velkých městech jako je právě například Most,“

doplňuje partnerka skupiny Moore Czech Republic Marcela Hrdá a dodává, že díky tomu skupina kromě dalších zkušených odborníků na daně a účetnictví získává také praktické zkušenosti a přístup k oblasti digitalizace účetnictví. V roce 2020 zaznamenala společnost Alfin tržby ve výši 10,6 milionu korun se ziskem 1,6 milionu korun.

Pro Moore Accounting CZ se jedná o třetí akvizici v oblasti daní a účetnictví, když v roce 2020 koupila společnosti Escape Consult v Brně s dceřinou společností v Bratislavě a Pagina Tax v Příbrami.  Vedle pokračujícího růstu se společnost soustředí také na technologický rozvoj.

„Rok 2022 je pro nás významným milníkem, protože vstupujeme do fáze intenzivní digitalizace naších účetních procesů,“

uzavírá Hrdá.",2022-04-05,https://www.moore-czech.cz/tiskove-zpravy/duben-2022/moore-czech-republic-posilila-ucetni-a-danove-pora,Moore Czech s.r.o.
Až 60 % organizací vyžaduje nadbytečný souhlas se zpracováním osobních údajů,"Až 60 % organizací vyžaduje nadbytečný souhlas se zpracováním osobních údajů

Radim Darebník

31 března 2022

Nadbytečný souhlas se zpracováním osobních údajů pak podle odborníků z poradenské skupiny Moore Czech Republic vyžaduje 60 % organizací, nejčastěji se s to týká veřejnoprávních institucí jako jsou školy, školky i obce. I za toto počítání přitom hrozí sankce.

Přestože nařízení GDPR nabylo účinnosti již v roce 2018, do dnešního dne nemá tuto problematiku správě zpracovanou mnoho subjektů. Podle poradenské skupiny Moore Czech Republic dochází nejčastěji k pochybení ve vyžadování souhlasu se zpracováním osobních údajů. Organizace vyžadují souhlas i tam, kde to není potřeba, a to až u 60 % subjektů.

Mezi nejčastějšími případy z praxe patří vyžadování souhlasu zaměstnance s využitím jeho osobních údajů pro mzdové a personální účely, které je podle manažera Moore Advisory Petra Štětky zcela zbytečné. K častým chybám pak dochází rovněž ve školách.

„Ty často neví, které souhlasy škola musí zpracovávat ze zákona a neuvědomují si, které zpracovávají nesmyslně. Stává se to například s fotografováním, protože ne každá fotografie člověka je osobním údajem,“

vysvětluje Štětka a dodává, že školy také často pochybovaly v souvislosti se zpracováváním osobních údajů s testováním na covid.

Přemíra souhlasů je častěji vyžadována ve státní sféře

Mezi problematické řadí Petr Štětka rovněž souhlasy s provozem kamerových systémů a souhlasy se zpracováním osobních údajů s nákupy na e-shopech.

„Obecně lze ale říci, že nejčastěji se s nadužíváním souhlasu se zpracováním údajů setkáváme u veřejnoprávních institucí. Ve většině případů jde o pochybení z neznalosti,“

komentuje Štětka.

Přestože se na Úřad pro ochranu osobních údajů (ÚOOÚ) obrací lidé spíše v případech, kdy se jejich osobní údaje zpracovávají bez jejich souhlasu, i za toto počínání může úřad udělit sankce až do výše 10 milionů korun.

„Výše sankce pak záleží na velké řadě okolností, od rozsahu poškozených až po skutečnost, zdali byl subjekt již v minulosti sankcionován. Historicky zatím došlo k pokutě v řádech milionů korun pouze v případech nevyžádané pošty,”

uzavírá Petr Štětka.",2022-03-31,https://www.moore-czech.cz/tiskove-zpravy/brezen-2022/az-60-organizaci-vyzaduje-nadbytecny-souhlas-se-zp,Moore Czech s.r.o.
Českému trhu práce pomůže otevření zahraničním pracovníkům a přijetí systémových změn,"Českému trhu práce pomůže otevření zahraničním pracovníkům a přijetí systémových změn

Radim Darebník

11 března 2022

Nejvíce jsou podle odborníků z poradenské skupiny Moore Czech Republic zasaženy sektory zdravotnictví, IT, průmysl, logistika a gastronomie. Řada zaměstnavatelů navíc s ohledem na návrat Ukrajinců do vlasti řeší akutní výpadek dalších pracovních sil. Tuzemský pracovní trh je proto nutné oživit řadou systémových nástrojů v čele se zjednodušením zaměstnávání zahraničních pracovníků.

„Kvůli branné povinnosti musely svá místa opustit desetitisíce Ukrajinců, což zejména v průmyslových odvětvích způsobilo krátkodobě kritické situace. Naopak v dlouhodobém horizontu dojde k přílivu lidí, které bude potřeba zapojit do pracovního procesu. Brzy nastane čas, kdy bude akutní potřeba rekvalifikovat příchozí pracovní sílu z Ukrajiny tak, aby jim české firmy mohly nabídnout práci. Stát musí využít všechny nástroje, které má k dispozici. A to včetně zapojení soukromého sektoru a využívání modularizovaných rekvalifikací, které dodají potřebnou rychlost a flexibilitu,“

uvádí partner poradenské skupiny Moore Czech Republic Radovan Hauk a dodává:

„Jejich uplatnění, s ohledem na aktuální genderovou skladbu příchozích ukrajinských běženců, se nabízí zejména v odvětvích jako jsou lehčí průmyslová výroba, zemědělství, ale i služby (pohostinské, ubytovací, úklidové apod.).“

Tuzemský pracovní trh nebyl v dobré kondici již dlouho před vypuknutím války na Ukrajině. V únoru evidoval Úřad práce 263 433 uchazečů o zaměstnání, zaměstnavatelé současně nabízeli celkem 363 917 volných pracovních míst.

„Převis počtu volných pracovních míst nad počtem uchazečů o zaměstnání přetrvává od jara 2018. Tuzemská nezaměstnanost se dlouhodobě pohybuje na nízké úrovni pod její přirozenou mírou,“

upozorňuje Radovan Hauk.

„Finanční podpora ze strany státu v době epidemie byla bezesporu důležitá a na místě, ve střednědobém horizontu se však projevují negativní důsledky plošného a přehnaně štědrého pojetí,“

poukazuje Hauk s tím, že robustní fiskální expanze znamenala výrazné schodky veřejného rozpočtu, značným dílem přispívá k inflaci, jejíž růst patří v ČR k nejrychlejším v Evropě, a ještě více paralyzovala tuzemský pracovní trh.

„Nedostatek pracovních sil je v současnosti ještě zřetelnější v řadě klíčových odvětví. Ve zdravotnictví, průmyslu či IT je situace takřka kritická,“

říká Radovan Hauk.

Vyšší mzdy posilují inflační tlaky

Růst spotřebitelských cen se odráží v požadavcích na zvyšování mezd, ty ve 3. čtvrtletí loňského roku rostly šestým nejrychlejším tempem v rámci EU. Tlak na výrazný růst mezd spolu s nedostatkem volné pracovní síly navíc prohlubuje problém při obsazování pracovních pozic. Podle personální agentury Moore firmy stále častěji při náboru nových zaměstnanců nabízejí dříve nepředstavitelné výše benefitů a „náborových pobídek“.

„S ohledem na stav trhu práce se zaměstnancům daří dosáhnout na zvýšení mezd takřka napříč všemi obory. V řadě odvětví jsou přitom právě mzdy významným podílem nákladů firem, u služeb jde o polovinu až dvě třetiny, v případě průmyslových podniků je to zhruba čtvrtina,“

vysvětluje Radovan Hauk s tím, že společnosti jsou nuceny promítat vyšší personální náklady do cen výrobků a služeb, čímž se snižuje jejich konkurenceschopnost a současně se tím více podněcuje právě inflace.

Nejvyšší čas na systémové změny

Podle informací Úřadu práce je přitom více než 72 % dostupných volných pracovních míst vhodných i pro cizince.

„Dlouhodobě se ukazuje, že existují desítky tisíc pracovních míst, které se zaměstnavatelům nedaří obsadit tuzemskou pracovní silou. Snaze co nejrychleji zaměstnat příchozí ukrajinské pracovníky by pomohla větší flexibilita také ve formě zrychleného uznávání kvalifikace či získání pracovního povolení. Změna by měla nastat i na straně zákoníku práce, například i ve smyslu zkrácení výpovědní lhůty, tedy zpružnit trh práce nejen na straně uzavírání pracovních smluv, ale i jejich ukončování,“

uzavírá Radovan Hauk.",2022-03-11,https://www.moore-czech.cz/tiskove-zpravy/brezen-2022/ceskemu-trhu-prace-pomuze-otevreni-zahranicnim-pra,Moore Czech s.r.o.
"V Česku se za minulý rok zdvojnásobil počet podniků, které využívají cloud. Šlo o nejvyšší nárůst v EU","V Česku se za minulý rok zdvojnásobil počet podniků, které využívají cloud. Šlo o nejvyšší nárůst v EU

Radim Darebník

3 března 2022

Odborníci na kyberbezpečnost z Moore Technology CZ však varují, že cloudová nebo hybridní řešení, která se nejčastěji využívají pro práci na home office, zvyšují počet zranitelných přístupových bodů. Roste tak riziko kybernetických útoků.

Podíl tuzemských podniků, které využívají cloudové služby, loni vzrostl na 44 %. Česká republika se tím dostala nad evropský průměr.

„Základním předpokladem pro cloudová řešení je připojení k internetu, které má v zemích EU 98 % společností s 10 a více zaměstnanci. Akcelerátorem pro rozsáhlejší uplatnění se stala pandemie koronaviru a české firmy patřily v přechodu na cloud k nejaktivnějším,“

uvádí Martin Listopad, ředitel společnosti DoxoLogic spadající do skupiny Moore Czech Republic, s odkazem na data Eurostatu, podle nichž byl růst v Česku nejsilnější v rámci celé EU.

Zdroj:

https://ec.europa.eu/eurostat/statistics-explained/index.php?title=Cloud_computing_-_statistics_on_the_use_by_enterprises

Podle odborníků z DoxoLogic stojí za nárůstem nejen častější práce z různých míst, ale také finanční úspory a obecný růst důvěry v IT.

„Firmy si zvykly, že nemusí být odkázané na budování vlastní IT infrastruktury a díky cloudu mohou mít přístup k práci v podstatě odkudkoliv. Nejvýznamnějším faktorem je značné snížení nákladů na provoz IT,“

popisuje Martin Listopad s tím, že aplikace provozované na vzdálených serverech firmy nejčastěji využívají pro e-mailové služby (79 %).

Byť je cloudové řešení pro mnohé společnosti příležitostí posunout se technologicky významně vpřed, je nutné pamatovat také na určitá rizika s tím spojená.

„Firmy důvěřují cloudu stále více. Současně však stále panují některé obavy, zejména před nedostatečným zabezpečením,“

popisuje Miloslav Rut, partner Moore Technology CZ. U cloudových i hybridních řešení, kdy má společnost část infrastruktury v cloudu a část na vlastní infrastruktuře, je mnohem komplikovanější nasadit bezpečností řešení a bezpečnostní monitoring.

„To znamená, že zákazník není schopen sledovat veškerou aktivitu na infrastruktuře a aplikacích umístěných v cloudu, a může tak dojít snadněji ke zneužití identity nebo napadení dat, která jsou na struktuře umístěna,“

uvádí dále Rut.

Prevence dokáže odklonit až 90 % možných útoků

Cloudové řešení je tedy velmi často skloňováno s intenzivním přechodem na práci z domova. Tím se však zvyšuje počet zranitelných přístupových bodů do firemní infrastruktury z hůře zajištěných domácích kancelářích.

„V neposlední řadě lze za riziko považovat i to, že poskytovatel cloudových řešení nemusí mít svou infrastrukturu nebo cloudovou aplikaci dostatečně zajištěnou, a i v tomto ohledu se tak zvyšuje pravděpodobnost, že firemní infrastruktura, firemní data a aplikace mohou být kompromitovány,“

upřesňuje Rut a dodává, že firmy věnující preventivní pozornost kyberbezpečnosti jsou schopné odklonit až 90 % možných útoků.",2022-03-03,https://www.moore-czech.cz/tiskove-zpravy/brezen-2022/v-cesku-se-za-minuly-rok-zdvojnasobil-pocet-podnik,Moore Czech s.r.o.
Standard zajišťující fungování cílené online reklamy byl v Belgii označen za protiprávní. Dopady mohou nastat i v Česku,"Standard zajišťující fungování cílené online reklamy byl v Belgii označen za protiprávní. Dopady mohou nastat i v Česku

Radim Darebník

8 února 2022

Dosavadní fungování klíčového technického standardu, stojícího v pozadí online reklamy, dle rozhodnutí úřadu porušuje celou řadu povinností plynoucích z GDPR. Podle odborníků z advokátní kanceláře Moore Legal CZ může být dopad rozhodnutí celoevropský.

Mezinárodní standard

„IAB Transparency & Consent Framework”

, který má právně zajistit provoz personalizované reklamy na internetu, byl v Belgii na začátku února shledán v celé řadě aspektů za nedostačující. Podle vyjádření belgického úřadu je zmíněný standard svou podstatou v rozporu s principy ochrany osobních údajů. Tento standard je přitom využíván až 80 % evropského internetu.

„Přestože jde o rozhodnutí belgického úřadu, jeho význam je celoevropský, a to nejen vzhledem k rozšířenosti daného standardu, ale též vzhledem k procesním aspektům vydání samotného rozhodnutí. Rozhodnutí bylo učiněno v souladu s tzv. one-stop-shop mechanisem při kooperaci dozorových úřadů, který má zajistit konzistentní uplatňování GDPR v celé Evropské unii. Vydání rozhodnutí tak předcházelo též zapojení dalších, tzv. dotčených dozorových úřadů, včetně českého Úřadu pro ochranu osobních údajů,“

uvádí Jan Kubica, advokát a partner advokátní kanceláře Moore Legal CZ, která spadá do skupiny Moore Czech Republic.

Zmíněný standard je široce používán i v Česku, mj. ze strany významných mediálních provozovatelů.

„Jde o další z řady kroků, které ovlivní celkovou podobu online prostředí. Jen během ledna, vedle účinnosti české „cookie novely“, bylo vydáno též několik významných rozhodnutí ohledně předávání osobních údajů do zahraničí. Možnosti dalšího fungování cílené online reklamy, založené na podrobné datové analýze, jsou v tuto chvíli otevřenou otázkou,“

uzavírá Jan Kubica s tím, že v tuto chvíli má organizace IAB Europe možnost se proti belgickému rozhodnutí dále bránit u příslušného soudu.",2022-02-08,https://www.moore-czech.cz/tiskove-zpravy/unor-2022/standard-zajistujici-fungovani-cilene-online-rekla,Moore Czech s.r.o.
Průzkum kyberbezpečnosti firem: Každá pátá firma čelila útoku. Systematické prevenci se věnuje pouze čtvrtina,"Průzkum kyberbezpečnosti firem: Každá pátá firma čelila útoku. Systematické prevenci se věnuje pouze čtvrtina

Radim Darebník

6 ledna 2022

Pouze čtvrtina oslovených společností se však snaží problémům předcházet pomocí auditů a testování své IT bezpečnosti. Přesto více než polovina firem považuje své zabezpečení za dostatečné. Dvě třetiny považují za nutné se kyberbezpečnosti věnovat více než doposud.

Přestože je téměř 60 % průzkumem oslovených společností zcela závislých na počítačích a přístupu k internetu, a necelá třetina firem je na nich závislá alespoň částečně, jen polovina z nich považuje své zabezpečení za dostatečné.

„Informační a komunikační technologie jsou běžnou součástí chodu většiny firem. V posledních letech výrazně vzrostlo riziko jejich napadení, během kterého může dojít nejen ke zneužití informací, ale také k celkovému ochromení firmy,“

varuje Martin Listopad, ředitel společnosti DoxoLogic spadající do skupiny Moore Czech Republic.

Hrozba kybernetických útoků, které mohou mít mnoho podob, by se neměly podle odborníků podceňovat.

„Většina společností řeší problém kyberbezpečnosti až reaktivně, poté, co nastane nějaký problém. Základem je co nejdříve kompletně zabezpečit přístup k elektronickým datům a zajistit ochranu před jejich neoprávněnou manipulací,“

říká Martin Listopad. Z výsledků průzkumu plyne, že pouze třetina firem, které v posledních 3 letech čelily kybernetickému útoku, odhalila hackerský útok hned v zárodku a eliminovala jej.

„Firmy si přitom rizika uvědomují, polovina se tématu kyberbezpečnosti věnuje na úrovni vedení společnosti. Zhruba dvě třetiny vědí o tom, že si silnější IT ochrana vyžádá vyšší investice,“

přibližuje Martin Listopad s tím, že investice do prevence jsou zpravidla výrazně nižší než případné náklady spojené s řešením útoku.

Odborníci z poradenské skupiny Moore Czech Republic upozorňují, že navzdory rozšířenému povědomí o rizicíc je přístup firem k zabezpečení před kybernetickými útoky chladný. Z průzkumu vyplývá, že jen čtvrtina dotázaných firem se snaží předcházet útokům pomocí auditů a testování.

„Pokud firmy věnují preventivně pozornost své kybernetické bezpečnosti, je možné odklonit až 90 % možných útoků,“

popisuje Martin Listopad. Firmy mohou díky auditům analyzovat rizika, identifikovat možné hrozby, stanovit si zranitelnost a přijmout opatření, která pomohou ke zvládání nebezpečných situací, jež by paralyzovaly chod firmy.

„Při auditech se také hledí na to, aby všechny procesy byly nastavené dle legislativních pravidel a firma kromě útoku nečelila i možným sankcím vyplývajícím například ze smluvních vztahů, ale i ochrany osobních údajů,“

uzavírá Martin Listopad",2022-01-06,https://www.moore-czech.cz/tiskove-zpravy/leden-2022/pruzkum-kyberbezpecnosti-firem-kazda-pata-firma-ce,Moore Czech s.r.o.
Počet kybernetických útoků se téměř zdvojnásobil. Nejohroženější jsou lidé na homeoffice,"Počet kybernetických útoků se téměř zdvojnásobil. Nejohroženější jsou lidé na homeoffice

Radim Darebník

21 prosince 2021

Podle odborníků na kyberbezpečnost ze společnosti Doxologic zneužívají útočníci situaci okolo pandemie covid-19, která přesunula velkou část zaměstnanců na homeoffice a jejich zařízení se tak stala jednodušeji napadnutelná.

Podle společnosti Doxologic spadající do skupiny Moore Czech Republic jsou častým terčem kyberútoků nejen veřejné instituce, ale stále častěji také soukromé podniky. Slabým místem je nedostatečné zabezpečení techniky při práci z domova. „Koncové body jako například notebooky jsou vstupní branou do firem a jsou také nejčastějším cílem útoků. Skrze ně se útočníci dokáží dostat do celých podnikových systémů,“ varuje ředitel Doxologic Martin Listopad.

„Zařízení přímo ve firmě jsou většinou chráněna pokročilými technologiemi pro celou organizaci. Uživatelé jsou schováni za pomyslnými hradbami. Bohužel mnoho firem nedokázalo zareagovat a ochránit uživatele, kteří za touto pomyslnou hradbou zrovna nejsou,“

popisuje Martin Listopad.

Základem bezpečnosti je prevence

Důležité je pravidelně a cíleně se chránit a vzdělávat zaměstnance.

„Bezpečnostní politiky organizací by měly obsahovat pravidelné bezpečnostní audity, aktualizaci verzí aplikací, pravidelné změny silných přístupových hesel a budování kvalitní bezpečnostní infrastruktury, chránící organizace jak proti útokům na ně samé, tak přes jejích zaměstnance pracující v terénu nebo z domova,“

připomíná Martin Listopad.

Novým trendem je tzv. trojité vydírání

Častým typem útoků jsou tzv. ransomware útoky, při kterých útočníci zašifrují data postiženého subjektu a za dešifraci vyžadují výkupné. Jedná se o tzv. techniku dvojitého vydírání, která byla nejzřetelnější na případu útoku na Colonial Pipeline.

„Novinkou a stále častějším jevem v roce 2021 je technika trojitého vydírání,“

uvádí Martin Listopad a dodává:

„Útočníci se kromě krádeže citlivých údajů zaměřují rovněž na zákazníky organizací nebo jejich obchodní partnery, od kterých rovněž vyžadují výkupné.“",2021-12-21,https://www.moore-czech.cz/tiskove-zpravy/prosinec-2021/pocet-kybernetickych-utoku-se-temer-zdvojnasobil-n,Moore Czech s.r.o.
ČR nestihne schválit legislativu k whistleblowingu včas. Některé subjekty přesto musí být připraveny,"ČR nestihne schválit legislativu k whistleblowingu včas. Některé subjekty přesto musí být připraveny

Radim Darebník

4 prosince 2021

Nová legislativa v podobě zákona o ochraně oznamovatelů by měla chránit tzv. whistleblowery (oznamovatele) poukazující na protiprávní činnost organizace. Podle odborníků advokátní kanceláře Moore Legal CZ právě silnější ochrana whistleblowerů může motivovat k častějšímu oznamování protiprávního jednání, neboť ti budou lépe chráněni proti odvetným opatřením. S ohledem na aktuální stav je nicméně zřejmé, že Česká republika svou povinnost nestihne včas splnit, a zákon o ochraně oznamovatelů k uvedenému datu nebude schválen.

Cílem nové právní úpravy je zajistit oznamovatelům ochranu před případnými odvetnými opatřeními a také vyrovnat jejich procesní postavení v případě soudních sporů. Ačkoli byl Sněmovně návrh zákona o ochraně oznamovatelů předložen již v únoru letošního roku, proběhlo pouze první čtení.

„Projednávání bylo ukončeno s koncem volebního období a je tedy zřejmé, že se obsah směrnice nestihne přenést do českého právního řádu ve stanoveném termínu. Přitom je téměř vyloučeno

že na úrovni Evropské unie dojde k posunutí této lhůty,“

uvádí Jan Kubica, advokát a partner advokátní kanceláře Moore Legal CZ, a dodává: „

Fakt, že Česká republika nestihne implementovat vnitrostátní právní úpravu a nesplní tak svůj závazek včas ale nic nemění na trvání povinnosti odpovídající úpravu dříve či později přenést do českého právního řádu.""

Přímý účinek „směrnice o whistleblowingu“

Přesto by některé subjekty měly zpozornět již k 17. 12. 2021, tedy datu, kdy uplyne lhůta pro přijetí národní úpravy. Vybrané ustanovení směrnice totiž mohou dopadnout na „stát“, který je v tomto kontextu chápán široce.

„Do této kategorie spadají nejen státní instituce a orgány místní samosprávy, ale též subjekty, které plní služby veřejného zájmu a v tomto směru disponují určitými pravomocemi, tedy například Státní technická kontrola,“

upozorňuje Jan Kubica s tím, že přímý účinek může nastat jen ohledně těch ustanovení směrnice, která jsou dostatečně jasná, bezpodmínečná a přesná.

V praxi to může znamenat, že se oznamující osoby po 17. 12. 2021, bez ohledu na nepřijetí zákona o ochraně oznamovatelů, mohu vůči „státu“ domáhat některých práv stanovených přímo směrnicí, a naopak někteří zaměstnavatelé budou povinni plnit povinnosti, které ze směrnice vyplývají.

Nová práva a povinnosti

Nová právní úprava, bude-li přijata v podobě v minulosti předložené Sněmovně, přinese řadu povinností pro tzv. povinné subjekty (zaměstnavatelé s nejméně 25 zaměstnanci, obce s více než 5 000 obyvateli, veřejní zadavatelé a další vybrané subjekty), které měly podle původního návrhu právní úpravy být splněny již do konce března 2022. V tomto ohledu nicméně záleží na konečném znění zákona, tak jak bude přijat Sněmovnou.

Kromě povinnosti zavést vnitřní oznamovací systém tak, aby byl pro oznamovatele přehledný a nikoho neznevýhodňoval, musí mít povinné subjekty také určenou příslušnou osobu, která bude oznámení prošetřovat.

„Cílem je vytvořit bezpečné a důvěryhodné prostředí, které bude osoby motivovat k využívání interního oznamovacího systému namísto oznámení veřejného či přímo do médií,“

popisuje Jan Kubica. Podle něj mezi nejčastější formy odvetných opatření patří rozvázání pracovního poměru/neprodloužení poměru na dobu určitou, změna rozvržení pracovní doby, převedení na jinou práci nebo jiné místo výkonu práce, ostrakizace či diskriminace oznamovatele, uložení kárného opatření či jiná obdobná forma postihu.

V souvislosti s přípravou na zavedení nové právní úpravy už některé subjekty začínají aktivně připravovat bezpečné prostředí pro oznamovatele v rámci své organizace.

„Klienti se na nás obracejí se žádostí o pomoc s aplikací „směrnice o whistleblowingu“ v prostředí jejich organizace, a to jak z hlediska procesního, organizačního, ale i nastavení IT prostředí v případě větších organizací, které chtějí pro své zaměstnance vytvořit dostatečně bezpečné a transparentní prostředí,“

uvádí Marcela Hrdá, partnerka poradenské skupiny Moore Czech Republic.

Za nesplnění podmínek hrozí pokuta

Těm, kteří nesplní některou z uložených povinností hrozí pokuta až do výše jednoho milionu korun nebo dokonce 5 % z čistého obratu dosaženého za poslední ukončené účetní období. Příslušné osobě lze uložit pokutu do 100 000 korun.

„Kromě sankce se povinný subjekt vystavuje rovněž riziku ohrožení své pověsti. Nadto navrhovaná právní úprava přináší oznamovateli za určitých okolností právo uveřejnit informaci tvořící obsah oznámení, a to i včetně obchodního tajemství společnosti,“

popisuje dále Jan Kubica. Výše uvedené hrozí zejména v případě, když ve stanovených zákonných lhůtách není oznámení whistleblowera řešeno či nedošlo k přijetí vhodného opatření.

Kdo je to whistleblower?

Status oznamovatele (whistleblowera) a ochrana s tímto statusem spojená, je směřována zejména ku prospěchu zaměstnanců a pracovníků, kteří by chtěli oznamovat škodlivé jednání, o němž se dozvěděli v souvislosti s výkonem práce (nebo jinou obdobnou činností). V praxi se velmi často jedná o škodlivé jednání zaměstnavatele, nebo dalších zaměstnanců, jehož jsou svědky. Působnost navrhovaného zákona je nicméně široká a dopadá i na mnoho dalších subjektů. Oznamovatelé tak mohou být např. OSVČ, osoby v orgánech právnických osob, stážisté, dodavatelé, uchazeči o zaměstnání apod.",2021-12-04,https://www.moore-czech.cz/tiskove-zpravy/prosinec-2021/cr-nestihne-schvalit-legislativu-k-whistleblowingu,Moore Czech s.r.o.
Řada organizací stále nemá řádně vyřešeno GDPR. Nejčastější chybou je nadbytečné vyžadování souhlasu,"Řada organizací stále nemá řádně vyřešeno GDPR. Nejčastější chybou je nadbytečné vyžadování souhlasu

30 listopadu 2021

Přestože jejich počet není možné přesně vyčíslit, odborníci z poradenské skupiny Moore Czech Republic, která je správcem osobních údajů pro téměř 300 organizací, upozorňují, že řadě z nich hrozí sankce. Nařízení od samého počátku provázelo mnoho obav, které způsobují mnoho zbytečných chyb zvyšujících administrativní zátěž.

Nad nařízením GDPR visí ještě tři roky po nabytí účinnosti mnoho nejasností. Podle odborníků z poradenské skupiny Moore Czech Republic se zpracování údajů týká nepřeberného množství oborů a mnoho subjektů v dodržování legislativy stále často chybuje. Mezi nejčastější chyby patří zpracovávání nadbytečného množství údajů, neoprávněné zveřejnění osobních údajů a zasílání nevyžádaných obchodních sdělení.

„Po dobu své praxe jsem se ještě nesetkal s úmyslným porušením zabezpečení osobních údajů. Bohužel i neúmyslná porušení, jako ztráta či nechtěné zničení dat, mohla vést k sankcím, přestože veškeré ostatní procesy byly nastaveny správně,“

uvádí Petr Štětka, manažer Moore Advisory. Do 30. dubna 2021 přišlo Úřadu pro ochranu osobních údajů (ÚOOÚ) 1065 ohlášení o závažnějším porušení povinností při zpracování osobních údajů. Pokut bylo ovšem uděleno jen 12 v celkové hodnotě přes půl milionu korun. Z toho největší pokuta byla ve výši 180 000 korun.

Nadměrné vyjadřování souhlasu

Kromě neúmyslných nedopatření ovšem podle poradenské skupiny Moore Czech Republic dochází k hrubým porušením, jako jsou například neoznačené kamerové systémy, nedostatečné informování o zpracování osobních údajů, ale také nadbytečné vyjadřování souhlasu.

„Spousta organizací vyžaduje souhlas tam, kde to není nutné a nadbytečně tak přidělávají administrativu sobě i svým klientům,“

uvádí Petr Štětka s tím, že nejtypičtějším příkladem je personalistika a souhlas se zpracováním osobních údajů pro mzdové a personální účely. Zpracování přitom v tomto případě vyplývá ze zákona.

Odkazování na starou legislativu

Největší posun v míře ochrany osobních údajů udělali za poslední tři roky provozovatelé webových stránek a e-shopy. Podle zkušeností Petra Štětky se však značná část v aktuální legislativě stále neorientuje, z čehož vznikají výše zmíněná pochybení.

„Při testování na covid-19 měl provozovatel testovacího místa ve formuláři, ve kterém byla upravena i problematika ochrany osobních údajů, chybu – odkazoval na neplatný zákon o ochraně osobních údajů. Jde o signál, že organizace nemá GDPR řádně zpracováno, její pověřenec nefunguje, nebo ho dokonce nemá,“

upozorňuje na jednu ze svých osobních zkušeností a dodává: „

Podobné nedostatky se přitom dají jednoduše odstranit ve spolupráci se subjektem, který se GDPR dlouhodobě zabývá.“

Současný stav odborníci z části přičítají nedostatku pozornosti a komunikace ze strany státu. Nařízení GDPR bylo schváleno v dubnu 2016 a vešlo v účinnost v květnu 2018. Podle odborníků z poradenské společnosti Moore Advisory tak byl na osvětu dostatek času.

„Podcenění informační kampaně znamenalo zbytečnou paniku, jak u zpracovatelů osobních údajů, tak mezi veřejností,”

uvádí Štětka. Za nešťastné označuje skutečnost, že český adaptační zákon byl schválen až téměř rok po nabytí účinnosti nařízení GDPR.

„Toto uvrhlo soukromý i veřejný sektor do nejistoty. Svůj podíl na negativním vnímání měli tzv. obchodníci se strachem, kteří nám s nadsázkou prezentovali, že po zavedení GDPR si pomalu nebudeme moci s někým podat ruku a představit se, aniž bychom před tím podepsali souhlas,”

uzavírá dále Štětka. Běžného občana se přitom nařízení GDPR dotklo minimálně.",2021-11-30,https://www.moore-czech.cz/tiskove-zpravy/listopad-2021/rada-organizaci-stale-nema-radne-vyreseno-gdpr-nej,Moore Czech s.r.o.
"Vládní investice do výzkumu a vývoje výrazně vzrostly, přesto je ČR za průměrem EU","Vládní investice do výzkumu a vývoje výrazně vzrostly, přesto je ČR za průměrem EU

Radim Darebník

15 listopadu 2021

Navzdory výraznému růstu v posledních letech dosahovala tato částka v České republice v roce 2020 128 eur na osobu a výrazně zaostávala pod průměrem EU. Podle odborníků poradenské skupiny Moore Czech Republic je zásadní trend financování výzkumu a vývoje alespoň udržet, protože jde o zásadní krok v transformaci na vyspělou ekonomiku s vyšší přidanou hodnotou.

Celková částka alokovaná z vládních rozpočtů do výzkumu a vývoje v EU překonala v roce 2020 100 milionů eur.

[1]

Při srovnání s rokem 2010 jde o 22% růst. Nejnovější data Eurostatu

[2]

současně ukazují, že český vládní rozpočet do výzkumu a vývoje vzrostl za deset let o 42,7 eur na osobu. I přes 50% růst patří Česku 15. místo z 27 členských států EU.

„Pokud chceme, aby se české hospodářství dokázalo transformovat v chytrou ekonomiku, jsou investice do výzkumu a vývoje naprosto klíčové, a je nutné trend z posledního desetiletí alespoň udržet,“

uvádí Karel Kučera, partner poradenské skupiny Moore Czech Republic.

„Zvláště v období, kdy se ekonomika bude roky zotavovat ze zpomalení v důsledku pandemie covid-19, jde o efektivně investované prostředky. Vládní investice do výzkumu a vývoje navíc fungují jako stimul také pro soukromé investice tímto směrem.“

Pod průměrem také soukromé investice

„Také v soukromých investicích do vývoje je Česká republika hluboce pod průměrem,“

upozorňuje Karel Kučera s tím, že podle Svazu průmyslu a dopravy ČR snížilo 1 600 členských podniků (tedy téměř 60 %) své rozpočty na vědu a výzkum. K navýšení rozpočtů se odhodlala pouhá čtvrtina. „

Výrazný vliv na to má absence nástrojů, které by podniky k investicím motivovaly. Měl by být nastaven optimální mix daňových úlev, pomoc s financováním projektů a další formy podpory spolupráce,“

komentuje Kučera a dodává, že by bylo vhodné tímto směrem částečně pozměnit i Národní plán obnovy. Měl by podpořit investice a spolupráci soukromého sektoru s vysokými školami, ačkoli by část takových projektů měla prodlevu v realizaci.

Zvyšující se podíl na HDP

Mírně optimističtější je pohled na vývoj tuzemských investic do výzkumu a vývoje vůči HDP. Výrazný růst započal v roce 2010 z 1,33 % HDP, a i přes zpomalení v letech 2015 a 2016 se podíl v posledních letech přibližuje ke dvouprocentní hranici. Také v tomto srovnání však zaostáváme za evropským průměrem, který v roce 2019 dosáhl 2,2 %.

[3]

„Výše investic je v jednotlivých zemích značně rozdílná. Nejvyšší podíl na HDP tvoří v severských zemích, Rakousku a Německu, naopak finance tímto směrem nejméně alokují vlády zemí jižní a východní Evropy,“

poukazuje Karel Kučera s tím, že v rámci zemí Visegrádské čtyřky je v investicích do výzkumu a vývoje České republika jasným lídrem.

[1]

Data Eurostatu

[2]

Data Eurostatu

[3]

Data Eurostatu",2021-11-15,https://www.moore-czech.cz/tiskove-zpravy/listopad-2021/vladni-investice-do-vyzkumu-a-vyvoje-vyrazne-vzros,Moore Czech s.r.o.
Úplné zrušení EET nedává smysl. Nabízí se podpořit alespoň dobrovolnou evidenci,"Úplné zrušení EET nedává smysl. Nabízí se podpořit alespoň dobrovolnou evidenci

Radim Darebník

1 listopadu 2021

Podle odborníků z poradenské skupiny Moore Czech Republic si tak stát dobrovolně odřízl nástroj pro snadnou alokaci dotací v návaznosti na výši evidovaných tržeb a zbavil se možnosti průběžného sledování stavu ekonomiky v jednotlivých oblastech podnikání a regionech republiky. S ohledem na dosavadní nemalé investice ze stran podnikatelů, vybudovaný aparát veřejné správy, pokrok v digitalizaci a další výhody, které elektronická evidence tržeb přináší, je na místě ji zachovat, a to přinejmenším na dobrovolné bázi pomocí drobné novely zákona.

Politický boj a snaha o vymezování se opozičních stran vůči současné vládě, postavila dnes formující se vládní koaliční uskupení před nelehký úkol.

„Zrušením EET se budoucí vláda vědomě zbaví nástroje, který by mohl pomoci ke znovunastartování výběru daní od malých a středních podnikatelů. Současně by mohl s drobnými úpravami posloužit jako platforma pro vydávání elektronických účtenek, tedy přispět k významnému posunu v digitalizaci,“

říká Miloslav Rut, partner společnosti Moore Technology CZ.

„Zavedení EET ve 3. a 4. vlně by pomohlo k modernizaci pokladních systémů této skupiny podnikatelů, a to i směrem k jejich doplnění o příjem plateb platební kartou,“

dodává Miloslav Rut s tím, že podle dat České národní banky přesáhl objem plateb kartami v loňském roce 900 miliard korun. Podpora modernizace pokladních systémů a terminálů pro příjem bezhotovostních plateb je navíc jednou ze současných inciativ Ministerstva průmyslu a obchodu a Hospodářské komory České republiky.

Od EET k dobrovolné EET

Pokud nové vládní uskupení nechce mandatorně nutit podnikatele k elektronické evidenci, lze celý systém převést do dobrovolnosti a zavést dobrovolné EET (DEET). Evidovat tržby a platit daně je pro poctivě smýšlející podnikatele správné a normální, nechtějí být nekalou konkurencí vyhýbající se zdanění tlačeni do šedé zóny. Stát by je za tento přístup mohl odměnit snadnějším přístupem k pobídkám a dotacím nebo jim poskytnout lepší podmínky pro investice do digitalizace svého podnikání.

„Znovuzahájení evidování tržeb v dobrovolném režimu, spojené se sadou výhod a pobídek pro podnikatele, může být pozitivním signálem, kterým by nové vedení státu mohlo deklarovat jak snahu řídit a ozdravovat ekonomiku, tak snahu řešit zadlužení země. Stejně tak by vyslalo poctivým podnikatelům zprávu, že takovýto přístup se díky snadnému a rychlému přístupu k ekonomickým pobídkám a zjednodušení jejich administrativy vyplatí. Symbolicky by tím tak mohla být deklarována nová éra ve fungování státu – respekt, podpora a ocenění, místo represe,“

říká Miloslav Rut.

Drobná úprava stávající legislativy

Touto cestou lze navíc položit základy k další fázi digitalizace ekonomiky, která by se týkala běžných obchodních transakcí občanů a zefektivnění komunikace podnikatelů se státem v oblasti daňových přiznání. Dobrovolnou elektronickou evidenci tržeb pro 3. a 4. vlnu lze pomocí drobné novely zákona o evidenci tržeb zavést téměř ihned.

„Novela zákona o elektronické evidenci tržeb směrem k její dobrovolnosti již v první verzi existuje. V tuto chvíli záleží na vůli budoucí politické reprezentace, jak se k tomuto kroku postaví,“

uvádí daňová poradkyně Simona Hornochová, která se podílela na formulaci možných úprav.

O EET

Na konci roku 2016 zavedla dosud úřadující vláda elektronickou evidenci tržeb, stejně jako se tomu stalo v různých podobách i v dalších 17 zemích Evropské unie. Hlavním posláním tohoto nástroje byl záměr lepšího výběru daní pomocí registrace hotovostních plateb, eliminace šedé ekonomiky a narovnání konkurenčního prostředí",2021-11-01,https://www.moore-czech.cz/tiskove-zpravy/listopad-2021/uplne-zruseni-eet-nedava-smysl-nabizi-se-podporit,Moore Czech s.r.o.
9 z 10 ICT profesionálů jsou v ČR muži. Přilákat více žen dává smysl,"9 z 10 ICT profesionálů jsou v ČR muži. Přilákat více žen dává smysl

Radim Darebník

25 října 2021

Odborníci společnosti MoorenTechnology poukazují na fakt, že přestože za poslední desetiletí zaznamenalo Českonnejvětší nárůst počtu žen v oboru ICT z celé EU, stále patří spolu s Lotyšskem, Slovinskem a Belgií mezi čtveřici zemí, kde mají nejmenší zastoupení. Naopak nejvyrovnanější poměrnnáleží Dánsku, kde ženy v ICT tvoří 33 %. Vyplývá to z aktuálních dat Eurostatu

1

.

S rozmachem digitální doby roste zájem o odborníky v oblasti informačních a komunikačních technologií. Za posledních deset let vzrostl v EU počet lidí vzdělaných v oblasti ICT z 2 milionů na 2,9 milionu osob, tedy o 45 %. Podle statistik jich 2,7 milionu z nich v této profesi také pracovalo. Stále dominantnější zastoupení mají v tomto odvětví muži. „Dle nejčerstvějších údajů Eurostatu vzrostlo zastoupení mužů v ICT od roku 2010 o 3 procentní body z 80 na 83 procent,“ konstatuje Miroslav Rut, partner společnosti Moore Technology, která je součástí skupiny Moore Czech Republic.

Ženy v ICT přibývaly nejrychlejším tempem v Česku

Za poslední roky v ČR vzniklo několik iniciativ, které podporují ženy v ICT odvětví, přesto je poměr mužů a žen stále značně nevyrovnaný. Ve srovnání relativního růstu obsadila v uplynulé dekádě Česká republika v rámci EU s 20,7 % první místo. Vzrůstající zapojení žen ve světě ICT potvrzují také data Českého statistického úřadu, když v roce 2010 bylo mezi vysokoškolskými studenty ICT oborů pouze 11,5 % žen, zatímco v roce 2020 jich bylo již 17 %. „Je správné, že existují programy a iniciativy snažící se přilákat do světa informačních a komunikačních technologií více žen. Zvýšení jejich počtu v oboru je těžké i z toho důvodu, že je ICT ženami vnímáno jako mužská doména. Více žen je v ICT přitom vítáno, jejich větší zapojení může alespoň částečně pomoci vyřešit nedostatek pracovních sil v tomto oboru,“ uvádí Marcela Hrdá, partnerka skupiny Moore Czech Republic s tím, že již několik let výrazně převažuje počet volných pracovních míst v oboru nad kvalifikovanými odborníky. „Vzhledem k tomu, že je oblast ICT zpravidla nadstandardně finančně ohodnocena, může navíc větší zapojení žen snížit rozdíl v průměrném výdělku mezi muži a ženami,“ dodává.

Genderový rozdíl napříč EU

Přesto je podle dat Eurostatu Česko stále mezi nejhoršími zeměmi v podílu žen v ICT, a to spolu s Belgií na děleném 4. místě od konce žebříčku. I přes zlepšení v posledních letech tvoří ženy v tuzemském ICT pouze 11 %, hůře na tom je pouze Slovinsko (10 %) a Lotyšsko (6 %). Naopak existuje 5 zemí, kde tvoří ženy v ICT alespoň čtvrtinu pracovní síly, a jimž vévodí Dánsko s 33% zastoupením.

1

https://ec.europa.eu/eurostat/web/products-eurostat-news/-/ddn-20210916-1",2021-10-25,https://www.moore-czech.cz/tiskove-zpravy/rijen-2021/9-z 10-ict-profesionalu-jsou-v-cr-muzi-prilakat-vi,Moore Czech s.r.o.
Odvolávky jako strašák subdodavatelů v autoprůmyslu. Už za čtvrt roku se mohou dostavit existenční problémy,"Odvolávky jako strašák subdodavatelů v autoprůmyslu. Už za čtvrt roku se mohou dostavit existenční problémy

Radim Darebník

14 října 2021

Zatímco průmyslová produkce v srpnu podle údajů ČSÚ meziročně klesla o 1,4 %, odvětví výroby motorových vozidel, přívěsů a návěsů o více než 28 %. Podle poradenské skupiny Moore Czech Republic může současný stav trvat ještě zhruba tři až čtyři měsíce, než u některých subdodavatelů nastanou existenční problémy. Normalizaci situace odborníci očekávají nejdříve ke konci prvního pololetí příštího roku.

Podle výzkumů Susquehanna Financial Group se v srpnu prodloužila doba vyřízení objednávek u dodavatelských společností vyrabějícíh čipy o 6 dnů na 21 týdnů. Jedná se o nejdelší čekací dobu od roku 2017.

„Tyto okolnosti naznačují, že nedostatky, které ochromily automobilovou výrobu, se určitě nezlepší v nejbližších týdnech,“

komentuje Petr Kymlička, partner poradenské skupiny Moore Czech Republic. Poslední odhady společnosti AlixPartner přitom naznačují, že se v automobilovém průmyslu oproti předpokladu vyrobí celosvětově o 7,7 milionů vozidel méně. Pouze výrobce automobilů připraví čipová krize o tržby přes 4 biliony korun.

Zastavení objednávek se promítne do celého řetězce

V dodavatelském řetězci automobilového průmyslu se běžně používají rámcové smlouvy, které jsou průběžně upřesňovány tzv. odvolávkami. Ty odráží aktuální potřebu konkrétních dílů výrobců.

„Problémem většiny subdodavatelů nebude výroba na sklad, ale zastavení objednávek automobilek jako takových. Vše probíhá tzv. just in time, aby se maximálně redukovaly náklady na skladování a pokud výrobci automobilů přeruší nebo zastaví výrobu na delší časový úsek, promítne se to do celého dodavatelského řetězce,“

vysvětluje Petr Kymlička.

Nutnost přesunu do jiných odvětví

Do největších problémů, v některých případech až existenčních, se kvůli současné situaci dostanou subdodavatelé závislí pouze na odběratelích z automotive sektoru. Dočasně je možné omezit výrobu komponent pro automobilky, nejde však o dlouhodobé řešení, proto si více než kdy dříve uvědomí riziko závislosti na jednom odvětví. „Dodavatelé se budou snažit diverzifikovat svou zákaznickou bázi a zaměřit se na zvýšení dodávek do jiných odvětví,“ říká Petr Kymlička s tím, že úprava zákaznické sféry je s ohledem na obchodní, technickou a personální setrvačnost, ale také z finančního hlediska velmi náročná.

Někteří výrobci krátkodobě řeší situaci pomocí institutu překážek na straně zaměstnavatele.

„Jeho využití je v praxi běžným nástrojem na snižování nákladů, zejména v případech krátkodobých problémů v řádech několika týdnů. V tuzemských podmínkách přetlaku poptávky po pracovních silách se ovšem musí používat opatrně, aby si zaměstnanci na překážkách nezačali hledat jinou práci,“

popisuje Petr Kymlička. Důvody nejsou ani tak ekonomické, jako spíše mentální, tedy týkají se ztráty důvěry v budoucnost u stávajícího zaměstnavatele.

„Zlepšení, respektive normalizaci situace, je možno očekávat nejdříve v závěru prvního pololetí příštího roku. Do té doby mohou řešení zahrnovat i jindy nepředstavitelná opatření, například dodávky vozů s některými dočasně nedostupnými funkcemi, které však samozřejmě nebudou ohrožovat bezpečný provoz nebo porušovat legislativní podmínky (rádia, navigace atd.),“

uzavírá Petr Kymlička.",2021-10-14,https://www.moore-czech.cz/tiskove-zpravy/rijen-2021/odvolavky-jako-strasak-subdodavatelu-v-autoprumysl,Moore Czech s.r.o.
Erik Ďurkáň se stává novým partnerem poradenské skupiny Moore Czech Republic,"Erik Ďurkáň se stává novým partnerem poradenské skupiny Moore Czech Republic

Radim Darebník

14 října 2021

Erik Ďurkáň se od září 2021 stal partnerem zodpovědným za oblast auditních služeb v poradenské skupině Moore Czech Republic, která je členem Moore Global, jedné z největších mezinárodních sítí auditorských a poradenských společností. Erik Ďurkáň se zde bude jako partner soustřeďovat na strategické směřování skupiny v oblasti poskytováni auditních a souvisejících služeb s cílem ukotvit Moore Audit CZ jako jednu z deseti největších auditních společností na tuzemském trhu.

Erik Ďurkáň má více než deset let zkušeností v poskytování auditních služeb pro velké české i zahraniční společnosti, jakož i pro veřejný sektor. Od roku 2010 působil v manažerských pozicích auditorské společnosti Mazars. Je absolventem VŠE, držitelem certifikace ACCA; je členem Komory auditorů České republiky a Institutu certifikace svazu účetních.

Erik Ďurkáň je absolventem VŠE, Fakulty financí a účetnictví, držitelem certifikace ACCA a je členem Komory auditorů České republiky a Institutu certifikace svazu účetních.",2021-10-14,https://www.moore-czech.cz/tiskove-zpravy/rijen-2021/erik-durkan-se-stava-novym-partnerem-poradenske-sk,Moore Czech s.r.o.
Exkluzivní průzkum: 2/3 firem a podnikatelů neočekávají po zbytek roku omezení ze strany státu,"Exkluzivní průzkum: 2/3 firem a podnikatelů neočekávají po zbytek roku omezení ze strany státu

Radim Darebník

16 září 2021

Současně jich 66 % pro zbytek roku nepřipravuje protiepidemická opatření, pokud jim to vláda nenařídí nebo nedoporučí. Společnosti, které z vlastní vůle realizují vlastní preventivní opatření, nejčastěji přistupují k testování zaměstnanců a umožnění práce z domova.

Firmy se další vlny a s ní spojených omezení podnikání neobávají. Z 315 zástupců oslovených firem jich 65 % neočekává, že by státní orgány zasáhly do jejich podnikání.

„Důvodem je optimistické naladění z průběhu léta, kdy byla epidemie na ústupu. Dalším faktorem je důvěra v očkování, ostatně část firem k němu své zaměstnance motivovala například dnem volna či finanční odměnou,“

popisuje Marcela Hrdá, partnerka poradenské skupiny Moore Czech Republic a dodává:

„Ačkoli v současnosti stále určitá omezení platí, společnosti se s nimi v rámci jednotlivých odvětví naučily fungovat a věří, že nedojde k jejich zpřísnění.“

Fakt, že optimismus v podnikatelské sféře převládá, potvrzují i šetření, které provedla Hospodářská komora ČR.

„Podle dostupných informací nic nenasvědčuje tomu, že v průběhu letošního podzimu dojde k omezení firem a podnikatelů v takové míře jako minulý rok. Očkování jako účinný nástroj proti onemocnění je všem k dispozici, není tedy důvod k zavádění jakýchkoli celoplošných či sektorových omezení. Budeme usilovat o to, aby se případné problémy řešily včas a bez zásadního omezení poskytovaných služeb,”

doplňuje Zdeněk Zajíček, viceprezident Hospodářské komory ČR.

Připravuje se pouze 1/3 firem

Podle průzkumu 66 % společností nepřipravuje pro zbytek letošního roku protipandemická opatření, pokud je nenařídí nebo nedoporučí vláda. „Ve většině firem se dodržují základní pravidla, nabádá se k dodržování 3R. Ochranná opatření nad tento rámec realizuje či má v plánu pouze třetina firem. Bezpečnost zaměstnanců je ochranou i jejich byznysu. Proto v některých společnostech zaměstnanci stále pracují rozděleni do skupin, které se nepotkávají,“ uvádí Marcela Hrdá.

Z šetření pro Moore Czech Republic dále vyplynulo, že čtvrtina společností, které pro zbytek roku protiepidemická opatření připravují, spoléhá na testování. V podobné míře umožňují práci z domova.

„Zajímavé je, že téměř polovina firem, které omezení ze strany veřejné správy očekávají, se na takovou situaci nijak zvlášť nepřipravuje,“

uzavírá Marcela Hrdá.

1

Průzkum realizovaný od 2. do 7. září mezi 315 soukromými podnikateli, řediteli, vrcholovými manažery a vyššími vedoucími pracovníky, v sektoru služeb, výrobě, průmyslu, maloobchodu a zemědělství. Firmy všech velikostí, od 1 po 1 000+ zaměstnanců a s obratem od méně než 1 milionu korun po více než 1 miliardu korun.",2021-09-16,https://www.moore-czech.cz/tiskove-zpravy/zari-2021/exkluzivni-pruzkum-2-3-firem-a-podnikatelu-neoceka,Moore Czech s.r.o.
Podprůměrný růst HDP ve druhém čtvrtletí. Česká ekonomika se zotavuje pomaleji než naprostá většina zemí EU,"Podprůměrný růst HDP ve druhém čtvrtletí. Česká ekonomika se zotavuje pomaleji než naprostá většina zemí EU

Radim Darebník

23 srpna 2021

Nejde přitom o ojedinělý výkyv – horší růst či pokles, než je průměr EU, zaznamenala Česká republika již čtyři kvartály za sebou. Vyplývá to z analýzy aktuálních dat Eurostatu, kterou provedla poradenská společnost Moore Czech Republic.

Nejen Evropská unie jako celek, ale také Česká republika se ve druhém čtvrtletí vrátila k hospodářskému růstu.

„Meziroční čtvrtletní růst o 7,8 % je na první pohled výrazný, je ale nutné si uvědomit, že základna loňského druhého čtvrtletí byla významně ovlivněna počátkem koronavirové pandemie. Nicméně tak tomu bylo prakticky ve všech evropských zemích, z nichž ČR vykázala v posledních třech měsících druhé nejnižší tempo hospodářského oživení,“

poukazuje partner poradenské společnosti Moore Czech Republic Petr Kymlička.

Evropská unie zaznamenala za stejné období průměrný meziroční růst 13,2 %, přičemž hned deset zemí vykázalo růst dokonce dvouciferný.

„Horší vývoj ekonomiky než je průměr EU vykazuje Česko od třetího čtvrtletí 2020. Ve druhém čtvrtletí již zmíněný pomalejší růst, v předchozích třech čtvrtletích zase výraznější meziroční kvartální pokles,“

upozorňuje Petr Kymlička a dodává, že data Eurostatu nejsou zatím úplná, protože chybí údaje ze 7 členských zemí EU – Estonska, Irska, Řecka, Chorvatska, Lucemburska, Malty a Slovinska. Nižší tempo růstu než průměr EU (1,9 %) vykázala česká ekonomika také v mezičtvrtletním srovnání, když vzrostla jen o 0,6 %, tedy jako čtvrtá nejpomalejší.

Dle analýzy Moore Czech Republic lze příčinu tohoto vývoje spatřovat zejména v diferencovaných dopadech koronavirové krize a ve způsobech jejího řešení. Významná závislost tuzemské ekonomiky na automobilovém průmyslu, který je postižen zásadním narušením dodavatelských řetězců, v kombinaci s růstem cen vstupů a dlouhodobým nedostatkem pracovních sil brzdí tempo jejího růstu.",2021-08-23,https://www.moore-czech.cz/tiskove-zpravy/srpen-2021/podprumerny-rust-hdp-ve-druhem-ctvrtleti-ceska-eko,Moore Czech s.r.o.
Výkon českého průmyslu byl v červnu nad průměrem EU. Lepší výsledky brzdí nedostatek pracovníků i vstupů.,"Výkon českého průmyslu byl v červnu nad průměrem EU. Lepší výsledky brzdí nedostatek pracovníků i vstupů.

Radim Darebník

15 srpna 2021

Také v meziročním srovnání s červnem 2020 zaznamenali čeští průmysloví výrobci v kontextu EU nadprůměrný růst produkce. Podle odborníků z poradenské skupiny Moore Czech Republic stále není výkon českého průmyslu na svém potenciálu, a to zejména kvůli nedostatku pracovních sil a materiálových vstupů.

Podle nejaktuálnějších dat Eurostatu vzrostla průmyslová produkce v ČR za červen 2021 meziměsíčně o 1 %. Nejvýraznější růst vykázala Malta (+5,2 %), dařilo se také sousednímu Slovensku (+2,9 %), naopak průměr zemí Evropské unie se nesl v duchu mírného poklesu (0,2 %), když země jako Dánsko, Irsko, Lucembursko, Portugalsko či Finsko zaznamenaly pokles v porovnání s květnem o 2 % či více.

Postupný návrat k normálnímu výkonu

V meziročním srovnání zaznamenaly členské země EU poměrně výrazný růst, který v průměru činil 10,5 %. Česká republika na tom byla s růstem 11,4 % ještě o něco lépe.

„Evropským zemím se v oblasti průmyslové výroby daří pomalu navracet ke stavu před příchodem pandemie koronaviru. Platí to i o českých podnicích, přestože produkci v některých sektorech výrazně ovlivňují výpadky v dodavatelském řetězci. Českým specifikem, které brzdí prakticky všechny výrobní společnosti, je nedostatek pracovních sil,“

komentuje Petr Kymlička, partner poradenské skupiny Moore Czech Republic.

„I přes tyto překážky vykázal tuzemský průmysl v červnu dvouciferný meziroční růst, což nebyl případ zdaleka všech států Evropské unie,“

dodává Petr Kymlička s tím, že hned 11 zemí zaznamenalo jednociferný růst, především severské země rostly pouze v nižších jednotkách procent.

1

https://ec.europa.eu/eurostat/documents/2995521/11563223/4-12082021-AP-EN.pdf/57a5cfeb-6117-5d74-

91af-1da5b66513ab?t=1628754530119",2021-08-15,https://www.moore-czech.cz/tiskove-zpravy/srpen-2021/vykon-ceskeho-prumyslu-byl-v cervnu-nad-prumerem-e,Moore Czech s.r.o.
Růst českého dluhu v prvním čtvrtletí byl druhý nejvyšší v EU. Více prohloubil zadlužení pouze Kypr,"Růst českého dluhu v prvním čtvrtletí byl druhý nejvyšší v EU. Více prohloubil zadlužení pouze Kypr

Radim Darebník

28 července 2021

Podle poradenské společnosti Moore Czech Republic byla hlavní příčinou nezvládnutá epidemiologická situace covid-19.

Z 37,8 % v posledním čtvrtletí 2020 na 44,1 % na konci března letošního roku vzrostlo zadlužení České republiky v poměru k HDP. V daném období svůj vládní dluh prohloubilo 23 z 27 členských zemí EU. Výraznější čtvrtletní růst vládního dluhu však zaznamenal pouze Kypr (6,5 p.b.).

„V prvním čtvrtletí vrcholila v České republice pandemie covid-19, v níž jsme v jednu chvíli patřili mezi nejpostiženější země světa. Právě zvýšené výdaje na boj s pandemií a zejména restrikce omezující plný chod hospodářství jsou hlavním důvodem nadprůměrného růstu veřejného dluhu,“

uvádí Petr Kymlička, partner ve společnosti Moore Czech Republic.

Jednu z nejnižších sazeb má Slovensko

Navzdory složité době ovlivněné celosvětovou pandemií se některým členům EU dařilo veřejný dluh neprohlubovat.

„Slovensko, které v prvním čtvrtletí taktéž čelilo nejsilnější vlně pandemie, udrželo svůj dluh z posledního čtvrtletí loňského roku na úrovni 60,3 % vůči HDP,“

komentuje Petr Kymlička s tím, že výdaje spojené s pandemií a pokles ekonomické výkonnosti z téhož důvodu nejsou v případě Česka jediné příčiny zvýšení dluhu. „Zásadní byl pokles na straně příjmů spojený se zrušením superhrubé mzdy. Také nesmíme zapomínat, že nás v letošním roce čekají volby, v takovém období zpravidla nebývá pro snižování vládního dluhu prostor,“ dodává.

I přes nadprůměrný čtvrtletní růst patří České republika mezi země s nejnižším dluhem.

„Pokud v následujících letech nedojde k systémové konsolidaci státního rozpočtu, s velkou pravděpodobností se budeme v žebříčku nejzadluženějších zemí posouvat směrem vzhůru,“

komentuje Petr Kymlička. Takový náznak přišel i s výsledky za první čtvrtletí letošního roku. Litva a Dánsko totiž podíl dluhu na HDP dokázaly snížit (o 1,5, potažmo 1,4 p.b.) a právě Dánsko vystřídalo ČR na pozici páté nejméně zadlužené země EU.

Zdroj:

Eurostat",2021-07-28,https://www.moore-czech.cz/tiskove-zpravy/cervenec-2021/rust-ceskeho-dluhu-v-prvnim-ctvrtleti-byl-druhy-ne,Moore Czech s.r.o.
Růst cen hypoték pokračuje. Česko se blíží k deseti zemím EU s nejvyšší průměrnou sazbou,"Růst cen hypoték pokračuje. Česko se blíží k deseti zemím EU s nejvyšší průměrnou sazbou

Radim Darebník

27 července 2021

Česko se tak v dohledné době zřejmě zařadí mezi 10 zemí EU s nejdražšími hypotékami. Těm vévodí Lotyšsko, Maďarsko, Rumunsko se sazbou nad 4 %. Naopak více než dvakrát nižší sazbu, často okolo 1 %, mají především země eurozóny. Zcela nejlevněji si na bydlení půjčují Finové s úrokem 0,8 %.

Zatímco v minulém roce sazby hypoték atakovaly historická minima, letošek se nese ve znamení jejich růstu. České úrokové sazby hypoték s průměrnou výší 2,42 % patří v rámci Evropské unie k těm dražším.

„S ohledem na další zvyšování repo sazby ze strany ČNB se dá očekávat, že bude růst pokračovat i nadále,“

uvádí Marcela Hrdá, partnerka poradenské skupiny Moore Czech Republic. Z pohledu výše průměrné sazby hypoték je Česká republika aktuálně mezi 27 státy EU na 11. místě, 0,09procentního bodu za desátým Nizozemím.

„Ceny hypoték u nizozemských bank v posledních měsících klesají, a tak se Česko s velkou pravděpodobností zařadí mezi deset zemí s nejvyšší sazbou,“

dodává Marcela Hrdá.

Jednu z nejnižších sazeb má Slovensko

Nejdražší hypoteční úrokové sazby má podle dat theglobaleconomy.com Lotyšsko (5 %), Maďarsko (4,4 %) a Rumunsko (4,39 %). Naopak nejnižší sazby hypoték má Finsko (0,80 %), Portugalsko (1,00 %) a také sousední Slovensko (1,09 %). Nižší průměrnou sazbu mají ostatně všechny naše sousední země. „Ze srovnání je zřejmé, že až na výjimky mají nízké sazby země eurozóny. Důležitým faktorem je také konkurence na trhu poskytování hypotečních úvěrů,“ uzavírá Marcela Hrdá s tím, že kvůli rostoucím cenám hypoték je pro Čechy ještě nedostupnější pořízení vlastního bydlení, které se u Čechů těší nadstandardní oblibě.",2021-07-27,https://www.moore-czech.cz/tiskove-zpravy/cervenec-2021/rust-cen-hypotek-pokracuje-cesko-se-blizi-k-deseti,Moore Czech s.r.o.
Ukončení Antiviru se do nezaměstnanosti nepromítlo. Programy pomohly zachovat 100 tisíc míst,"Ukončení Antiviru se do nezaměstnanosti nepromítlo. Programy pomohly zachovat 100 tisíc míst

Radim Darebník

14 července 2021

Podle analýzy odborníků z poradenské skupiny Moore Czech Republic se na statistice takřka vůbec neprojevilo ukončení dvou částí programu Antivirus z konce května. Podle dat poradenské společnosti na začátku letošního roku v práci uměle udržoval zhruba 100 tisíc pracovníků.

Na konci května skončila výrazná část programu Antivirus kompenzující uzavřené provozy a dorovnávající omezení výroby, služeb a poptávky. S ukončením vládních podpor se však nenaplnily pesimistické scénáře, že dojde k propouštění a růstu nezaměstnanosti. „Program Antivirus za cenu výrazného zvýšení veřejného dluhu splnil svůj účel – udržel nízkou nezaměstnanost. Přestože po jeho ukončení došlo v některých společnostech k propouštění, podniky se k tomuto kroku neuchylovaly v tak velké míře a na celkové nezaměstnanosti se to neprojevilo,“ komentuje Radovan Hauk, partner poradenské skupiny Moore Czech Republic.

Výrazné snížení nezaměstnanosti

Podle propočtů poradenské společnosti Moore Czech Republic

1

měla být skutečná nezaměstnanost na přelomu roku vyšší o 1,2 p. b., tedy nad úrovní 5 %. Kompenzační programy v tu chvíli udržovaly v práci přibližně 100 tisíc zaměstnanců. To mělo pozitivní vliv na spotřebu domácností, nejdůležitější složku hrubého domácího produktu. „Z tohoto pohledu je potřeba hodnotit vládní programy pozitivně, podařilo se překlenout složité období. Nyní z dění na pracovním trhu plyne, že se společnostem, které Antivirus využívaly, obnovily zakázky a mají pro své pracovníky dostatečné uplatnění. Současně velká část dříve propuštěných si již našla nové zaměstnání,“ vysvětluje Radovan Hauk.

Nedostatek pracovníků

Namísto růstu nezaměstnanosti tak české hospodářství čelí jinému problému – nedostatku pracovních sil.  „V odvětvích jako je průmysl či IT dlouhodobě chybí kvalifikovaná pracovní síla. S nedostatkem nově bojuje také gastrosektor, kam se pracovníci nechtějí vracet kvůli nejisté budoucnosti,“ dodává Radovan Hauk s tím, že pracovníky neúspěšně hledají firmy napříč segmenty, přestože úřad práce eviduje více než 273 tisíc uchazečů o zaměstnání. Pro český pracovní trh je typická nízká ochota hledat práci v jiných oborech. Tento fenomén by měl pomoci vyřešit mechanismus modularizovaných rekvalifikací, který umožní reflektovat již naučené dovednosti a rekvalifikovaná osoba bude vzdělávána pouze v částech, které skutečně potřebuje pro úspěšné složení závěrečné zkoušky.

1

Výpočet proběhl na základě vzorce tzv. Okunova zákona.",2021-07-14,https://www.moore-czech.cz/tiskove-zpravy/cervenec-2021/ukonceni-antiviru-se-do-nezamestnanosti-nepromitlo,Moore Czech s.r.o.
Zadlužení ČR nevzrostlo v roce 2020 zásadněji než v ostatních zemích Visegrádské čtyřky,"Zadlužení ČR nevzrostlo v roce 2020 zásadněji než v ostatních zemích Visegrádské čtyřky

Ondřej Hubatka

1 července 2021

V rámci celé Evropské unie se jedná o 4. nejmenší veřejný dluh v podílu na HDP. Největší relativní změnu veřejného dluhu v roce 2020 zaznamenalo Estonsko, které svůj dluh zdvojnásobilo (nárůst o 108,8 %).

V roce 2020 vzrostlo zadlužení ve všech čtyřech zemích Visegradské čtyřky. Česká republika měla v rámci V4 nejnižší celkové zadlužení v podobě podílu veřejného dluhu na HDP (38,1 %), ačkoli meziroční změna veřejného dluhu byla v rámci V4 druhá největší, stejně jako absolutní změna veřejného dluhu na obyvatele, která činila 1 269 EUR (32,3 tis. Kč). „V České republice dosáhla relativní změna dluhu v roce 2020 hodnoty 19,8 %, což je více než průměr 27 států Evropské unie,“ uvádí Radovan Hauk, partner Moore Czech Republic. „Na druhou stranu absolutní změna veřejného dluhu na obyvatele byla pak méně než poloviční oproti průměru EU, který činil 2 772 EUR.“

Podobně jako v ostatních zemích EU bylo zvýšení zadlužení ve státech skupiny V4 způsobeno především z důvodu koronavirových restrikcí a kompenzačních výdajů jednotlivých vlád.  „Pomocí kompenzačních výdajů se podařilo v České republice udržet zaměstnanost, a tak snížení spotřeby domácností nebylo až tak výrazné. V letošním roce se předpokládá nárůst míry zadlužení státu na 44,3 % HDP. V případě ostatních zemí Visegradské čtyřky se pro letošní rok odhaduje mírný pokles míry veřejného dluhu v relaci k HDP, a to především z důvodu nižšího tempa růstu jejich dluhu než je dynamika růstu HDP,“ doplňuje Radovan Hauk.

Tab.1

Hrubý dluh států EU v mil. EUR

Země

Dluh na konci roku 2020

(v mil EUR)

Absolutní změna dluhu v roce 2020

(v mil EUR)

Absolutní změna dluhu v roce 2020 na obyvatele

(v EUR)

Relativní změna dluhu v roce 2020

Průměrná relativní změna v období 2011-2019

Evropská Unie - 27 států

12 078 219,2

1 239 949,8

2 772

11,4 %

2,3 %

Belgie

514 964,7

47 792,9

4 148

10,2 %

2,8 %

Bulharsko

15 187,3

2 807,8

404

22,7 %

10,2 %

Česká republika

82 045,3

13 565,6

1 269

19,8 %

1,8 %

Dánsko

131 885,9

27 739,1

4 764

26,6 %

0,2 %

Německo

2 325 462,7

267 835,8

3 220

13,0 %

-0,3 %

Estonsko

4 953,1

2 580,7

1 942

108,8 %

12,0 %

Irsko

218 157,5

13 934,2

2 807

6,8 %

4,4 %

Řecko

341 023,0

9 950,0

928

3,0 %

0,2 %

Španělsko

1 345 570,0

156 750,0

3 312

13,2 %

7,1 %

Francie

2 650 116,2

270 613,4

4 020

11,4 %

3,8 %

Chorvatsko

43 655,8

4 282,2

1 055

10,9 %

4,9 %

Itálie

2 573 385,5

163 444,0

2 740

6,8 %

2,6 %

Kypr

24 828,7

3 870,7

4 359

18,5 %

7,9 %

Lotyšsko

12 749,9

1 503,3

788

13,4 %

3,2 %

Litva

23 060,5

5 536,6

1 982

31,6 %

6,5 %

Lucembursko

15 941,5

1 963,8

3 137

14,0 %

6,5 %

Maďarsko

105 548,4

11 389,3

1 166

12,1 %

2,0 %

Malta

6 960,0

1 257,2

2 443

22,0 %

2,8 %

Nizozemí

434 931,0

40 261,0

2 313

10,2 %

0,5 %

Rakousko

315 159,6

34 819,3

3 912

12,4 %

1,6 %

Polsko

292 907,2

47 265,9

1 245

19,2 %

2,8 %

Portugalsko

270 491,7

20 514,2

1 992

8,2 %

3,8 %

Rumunsko

102 531,3

24 442,9

1 265

31,3 %

8,9 %

Slovinsko

37 428,7

5 684,3

2 712

17,9 %

10,2 %

Slovensko

55 180,6

9 905,5

1 815

21,9 %

5,7 %

Finsko

164 266,0

21 392,0

3 872

15,0 %

5,6 %

Švédsko

196 733,9

28 170,7

2 728

16,7 %

1,3 %

Zdroj: Eurostat

Tab.2

Hrubý dluh států EU v % HDP

Země

2019

(v %)

2020

(v %)

Změna v roce 2020 (v p. b.)

Průměrná změna za období 2011-2019 (v p. b.)

Evropská Unie - 27 států

77,5

90,7

13,2

-0,3

Belgie

98,1

114,1

16,0

-0,2

Bulharsko

20,2

25,0

4,8

0,5

Česká republika

30,3

38,1

7,8

-0,8

Dánsko

33,3

42,2

8,9

-1,0

Německo

59,7

69,8

10,1

-2,5

Estonsko

8,4

18,2

9,8

0,2

Irsko

57,4

59,5

2,1

-3,2

Řecko

180,5

205,6

25,1

3,7

Španělsko

95,5

120,0

24,5

3,9

Francie

97,6

115,7

18,1

1,4

Chorvatsko

72,8

88,7

15,9

1,7

Itálie

134,6

155,8

21,2

1,7

Kypr

94,0

118,2

24,2

4,2

Lotyšsko

37,0

43,5

6,5

-1,2

Litva

35,9

47,3

11,4

0,0

Lucembursko

22,0

24,9

2,9

0,2

Maďarsko

65,5

80,4

14,9

-1,6

Malta

42,0

54,3

12,3

-2,6

Nizozemí

48,7

54,5

5,8

-1,2

Rakousko

70,5

83,9

13,4

-1,4

Polsko

45,6

57,5

11,9

-0,9

Portugalsko

116,8

133,6

16,8

1,8

Rumunsko

35,3

47,3

12,0

0,6

Slovinsko

65,6

80,8

15,2

3,0

Slovensko

48,2

60,6

12,4

0,8

Finsko

59,5

69,2

9,7

1,4

Švédsko

35,0

39,9

4,9

-0,3

Zdroj: Eurostat",2021-07-01,https://www.moore-czech.cz/tiskove-zpravy/cervenec-2021/zadluzeni-cr-nevzrostlo-v-roce-2020-zasadneji-nez,Moore Czech s.r.o.
Srovnání fiskálních opatření zemí Visegrádské čtyřky: V přepočtu na obyvatele vynaložila Česká republika v boji s covid-19 druhá nejvíce,"Srovnání fiskálních opatření zemí Visegrádské čtyřky: V přepočtu na obyvatele vynaložila Česká republika v boji s covid-19 druhá nejvíce

Radim Darebník

17 června 2021

Výrazná část pomoci plynula do ekonomiky jako podpora likvidity v podobě záruk a garancí, naopak v rámci nadlimitních opatření ČR uvolnila pouze sumu ve výši 5,4 % HDP. Méně ze zemí V4 jenom Slovensko, a to 4,4 % HDP. Vyplývá to ze srovnávací analýzy poradenské společnosti Moore Czech Republic, která vychází z dat Mezinárodního měnového fondu (MMF).*

Ze srovnání klíčových fiskálních opatření států Visegrádské čtyřky je zřejmé, že méně než Česká republika vynaložilo v přepočtu na jednoho obyvatele Polsko (25 577 korun) i Slovensko (20 062 korun). Celosvětově nejvíce vynaložily Spojené státy americké s přibližně 413 000 korunami, v rámci Evropské unie vydalo nejvíce Rakousko, a to 144 000 korun na jednoho obyvatele. „Fiskální opatření jednotlivých států měly dvě různé podoby. Šlo o nadlimitní opatření a podporu likvidity. Ve využívání nástrojů jako jsou záruky či garance byla Česká republika výrazně aktivnější než zbývající země Visegrádské čtyřky, tímto způsobem do ekonomiky putovaly finanční prostředky ve výši 15,4 % HDP, zatímco v Polsku, Maďarsku a Slovensku na úrovni 4 %,“ uvádí Radovan Hauk, partner poradenské skupiny Moore Czech Republic. U přímé podpory ekonomiky byly ve všech zemích V4 finance určeny hlavně na kompenzaci mezd pro zaměstnance a OSVČ v postižených odvětvích, nemocenské a ošetřovatelské dávky, podpora úhrady nájemného provozoven, kompenzace ušlého příjmu postižených podniků, odklady či prominutí daní a povinných odvodů.

Podpora jednotlivých sektorů

Většina financí nadlimitních opatření směřovala ve všech zemích V4 do nezdravotnických sektorů. „Nejvyšší podporu v této oblasti poskytlo Polsko ve výši 7,4 % HDP následované Maďarskem s 6,4 %. Česko a Slovensko vynaložily v nezdravotnických sektorech vůbec nejméně – 4,2 % HDP,“ upozorňuje Radovan Hauk s tím, že výdaje zahrnovaly podpory zaměstnanosti, příspěvky na péči rodičům, příspěvek na péči OSVČ, nájmy společností, programy na podporu sportu, kultury, turismu, transportu, restaurací, zemědělství a jiných uzavřených sektorů.

V sektoru zdravotnictví se pomoc týkala především nákupu zdravotnického materiálu, bonus pro pracovníky v sociálních službách, nemocnicích, hygienických stanicích a záchranářů, podpora péče o pacienty, spolufinancování rozvoje zdravotnické infrastruktury, telemedicínu, digitalizaci a dalších zdravotnických opatření.

„Nejvyšší podporu poskytlo Maďarsko, a to 9 017 korun na jednoho obyvatele (2,8 % HDP). Česká republika tímto způsobem uvolnila 1,2 % HDP, tedy 5 628 korun na jednoho obyvatele,“

vysvětluje Radovan Hauk a na závěr dodává:

„Pumpování veřejných peněz do národních ekonomik přineslo růst v rozmezí od 3,4 % (Česká republika) po 5,0 % (Maďarsko). Na svoji původní ekonomickou výkonnost by se však mělo dostat nejrychleji Slovensko spolu s Polskem, a to ještě v průběhu letošního roku. V případě České republiky, které vykázalo v roce 2020 meziroční pokles HDP o 4,6 %, se očekává návrat na původní předcovidovou výkonnost až v roce 2022.“

*Oficiálně prezentovaná statistika Mezinárodního měnového fondu rámci mimořádných fiskálních opatření v souvislosti s pandemií COVID-19 k17.březnu 2021",2021-06-17,https://www.moore-czech.cz/tiskove-zpravy/cerven-2021/srovnani-fiskalnich-opatreni-zemi-visegradske-ctyr,Moore Czech s.r.o.
Datovou schránku nově dostanou další právnické osoby i živnostníci,"Datovou schránku nově dostanou další právnické osoby i živnostníci

Radim Darebník

10 června 2021

Významnou novinkou je rozšíření okruhu osob, kterým bude datová schránka zřízena automaticky, bez jejich žádosti. Podle odborníků společnosti Moore Legal CZ bude mít automatické zřízení datových schránek pro výše uvedené osoby podstatný vliv nejen na způsob doručování dokumentů těmto osobám od úřadů (či jiných osob), ale může to pro ně zakládat povinnost podávat podání pro úřady prostřednictvím datové schránky.

Podle schválené novely ve znění pozměňovacích návrhů Senátu bude s účinností od 1. 1. 2023 datová schránka automaticky zřizována:

Každé právnické osobě, která je zapsána v registru osob, tedy nejen právnickým osobám zapsaným v obchodním rejstříku, jak tomu bylo doposud, ale také právnickým osobám, které jsou zapsány ve spolkovém rejstříku, nadačním rejstříku, rejstříku ústavů, společenství vlastníků jednotek nebo obecně prospěšných společností.

Každé fyzické podnikající osobě, advokátovi, statutárnímu auditorovi, daňovému poradci, insolvenčnímu správci, znalci, soudnímu tlumočníkovi a soudnímu překladateli. V současné době byly datové schránky podnikajícím fyzickým osobám (OSVČ) zřizovány pouze na základě jejich žádosti, nově však dojde ke zřízení datové schránky těmto osobám ze strany Ministerstva vnitra automaticky.

Každé svéprávné fyzické osobě zapsané v základním registru obyvatel, která použije prostředek pro elektronickou identifikaci vydaný v rámci kvalifikovaného systému elektronické identifikace. Tedy také nepodnikajícím fyzickým osobám, pokud aktivně využívají prostředek kvalifikovaného systému elektronické identifikace (v současné době se jedná především o občanský průkaz s aktivovaným elektronickým čipem, ID Portálu národního bodu pro identifikaci a autentizaci (NIA ID), čipovou kartu pro vytvoření kvalifikovaného elektronického podpisu nebo bankovní Identitu).

V posledním uvedeném případě může osoba na svou žádost datovou schránku znepřístupnit (tedy „deaktivovat“) skrze Ministerstvo vnitra.

„Důležitá bude důkladná informovanost veřejnosti, aby nebyly doručovány dokumenty, například rozhodnutí správních orgánů, aniž by o tomto noví majitelé datových schránek věděli, a tím promeškali příslušné lhůty,“

komentuje očekávaný dopad novely Jan Kubica, advokát a partner společnosti Moore Legal CZ ze skupiny Moore Czech Republic.

Sjednocení okamžiku doručení dokumentů

Další významnou legislativní změnou je sjednocení okamžiku doručení soukromoprávních dokumentů s okamžikem doručení veřejnoprávních dokumentů. Okamžikem doručení u obou druhů dokumentů bude okamžik, kdy se do datové schránky přihlásí osoba, která má oprávnění k přístupu k dodanému dokumentu. V případě, že se osoba do své datové schránky pravidelně nepřihlašuje, existuje i fikce doručení, kdy dokument je považován za doručený ve lhůtě 10 dnů ode dne dodání dokumentu do datové schránky.

„Cílem této úpravy je zabránit obstrukcím při doručování dokumentů bez nutnosti rozlišovat, zda se jedná o doručování právě soukromoprávního dokumentu, anebo dokumentu obsahujícího veřejnoprávní úkon. To lze hodnotit jako krok správným směrem,“

dodává na závěr Jan Kubica z Moore Legal CZ.",2021-06-10,https://www.moore-czech.cz/tiskove-zpravy/cerven-2021/datovou-schranku-nove-dostanou-dalsi-pravnicke-oso,Moore Czech s.r.o.
Moore Czech Republic posiluje na poli kybernetické bezpečnosti díky akvizici Menzo Security,"Moore Czech Republic posiluje na poli kybernetické bezpečnosti díky akvizici Menzo Security

3 června 2021

Divize Menzo Security vznikla v prosinci roku 2016 a po jejím začlenění do společnosti DoxoLogic v ní skupina Moore Czech Republic drží 60% podíl. Jejím hlavním cílem je doporučovat svým zákazníků opatření a řešení pro ochranu jejich dat a informačních systémů a zajistit jim proaktivní a finančně nenáročný monitoring kybernetických útoků.

„DoxoLogic dnes dokáže zavádět ty nejpokročilejší technologie, které chrání před internetovými útočníky. Právě kvalita služeb, které Menzo Security poskytovala, byla pro náš vstup do této firmy zásadní,“

uvádí Miloslav Rut, ředitel společnosti Moore Technology CZ.

Za dobu svého působení se Menzo Security podařilo implementovat špičkové bezpečnostní technologie Check Point a Trend Micro, ověřit stav zabezpečení a navrhnout optimální kroky ke zvýšení bezpečnosti u více než 250 zákazníků od malých až po velké bankovní či státní organizace.

„Mezi největší úspěchy společnosti Menzo patří vývoj a provozování vlastního produktu Security Insight. Jde o službu bezpečnostního monitoringu, díky které jsou útoky ve firmách odhaleny dříve, než napáchají velké škody,“

říká ředitel společnosti DoxoLogic Martin Listopad a dodává: „Security Insight prošel od začátku roku velkým vylepšením, které v barvách Moore brzy představíme. Umožní zvýšit bezpečnost i organizacím, které provozují větší počet systémů a chtějí celý systém provozovat na své infrastruktuře.

Pro skupinu Moore Czech Republic znamená tato akvizice další potvrzení komplexní nabídky služeb, které skupina svým zákazníkům nabízí. Jedná se současně o naplňování rozvojové strategie Moore Technology CZ oznámenou v souvislosti s připravovaným vstupem strategického investora do dceřiné společnosti Servodata.

„Postupně pokrýváme oblasti, které jsou pro naše zákazníky zásadní.

Kybernetická bezpečnost

, robotické zpracování dat, digitalizace firemních procesů a využívání umělé inteligence jsou bezesporu oblasti, které budou v dalším období dominovat na poli rozvoje nových technologií,”

uzavírá Miloslav Rut.",2021-06-03,https://www.moore-czech.cz/tiskove-zpravy/cerven-2021/moore-czech-republic-posiluje-na-poli-kyberneticke,Moore Czech s.r.o.
"SKUPINA MOORE CZECH REPUBLIC POSILUJE V OBLASTI AUDITU, KOUPILA SPOLEČNOST ADUKO","SKUPINA MOORE CZECH REPUBLIC POSILUJE V OBLASTI AUDITU, KOUPILA SPOLEČNOST ADUKO

Radim Darebník

11 května 2021

Akvizicí další české firmy posiluje skupina Moore Czech Republic poskytování služeb v oblasti statutárních auditů i dalších auditních služeb.

„Pro akvizici jsme se rozhodli především kvůli zkušenostem a velké flexibilitě celého týmu ADUKO. Současně pokračujeme v naší strategii být naším klientům blíž a rozšiřovat naše působení nejenom oborově, ale i geograficky. Akvizicí této nové společnosti rozšiřujeme naši přítomnost v lokalitě východních Čech,“

uvádí Petr Kymlička, partner skupiny Moore Czech Republic.

Posílení pozice ve východních Čechách

Společnost přecházející pod české zastoupení skupiny Moore disponuje zkušenými auditními odborníky. Mezi stávající klienty patří právnické osoby – akciové společnosti, společnosti s ručením omezeným a družstva, dále pak státní podniky a příspěvkové organizace.

„Jsem velmi potěšen, že se nám daří plnit naše strategické rozvojové cíle. Rád bych naši auditní společnost Moore Audit CZ viděl v dohledné době mezi top 10 auditními společnostmi v České republice. Rozrůstáme se jak vlastní cestou, tak i hledáním vhodných akvizic menších auditních společností. Jejich velkou výhodou je geografické rozmístění i kvalifikovaní a zkušení specialisté, kteří znají lokální trh,“

uzavírá Erik Ďurkáň, ředitel Moore Audit CZ.

Společnost Moore Audit CZ má v současné době zhruba 30 auditních odborníků a regionální zastoupení v Praze, Brně, Příbrami a nově v Pardubicích.",2021-05-11,https://www.moore-czech.cz/tiskove-zpravy/kveten-2021/skupina-moore-czech-republic-posiluje-v-oblasti-au,Moore Czech s.r.o.
Novým předsedou představenstva a generálním ředitelem společnosti Servodata se stane Miroslav Řezníček,"Novým předsedou představenstva a generálním ředitelem společnosti Servodata se stane Miroslav Řezníček

Radim Darebník

5 května 2021

Ve své nové roli se zaměří na implementaci rozvojové strategie, orientované především na přípravu velkých IT řešení, na oblast kybernetické bezpečnosti, ale také na specifické projekty pro průmysl a dopravu. Součástí jeho nové mise bude také zahraniční expanze společnosti Servodata v regionu střední a východní Evropy.

Miroslav Řezníček má dlouholeté zkušenosti v oblasti vrcholového řízení informačních a komunikačních technologií, vedení obchodních týmů a řízení rozvoje podnikání ve veřejném i korporátním sektoru. Do společnosti Servodata přichází s jasnou vizí:

“Společnost Servodata se stala součástí velké poradenské a technologické skupiny Moore Czech Republic, a otevřela si tak nové pole působnosti v mezinárodním měřítku. Jsem připravený vést Servodata na cestě její další produktové, obchodní a regionální expanze, která by měla během tří let minimálně zdvojnásobit její obrat a podstatně zvýšit efektivnost.“

Miroslav Řezníček působil jako generální ředitel a předseda představenstva společnosti ČD Telematika, která se pod jeho vedením úspěšně přeorientovala z poskytování interních služeb v rámci drážní skupiny na společnost plně připravenou na rychlou realizaci obchodních příležitostí v dopravním sektoru a na poskytování komplexních IT služeb s vysokou přidanou hodnotou v tržním prostředí.

Miroslav Řezníček dříve zastával také pozici ředitele pro Českou republiku ve společnosti Asseco Central Europe, která je předním evropským dodavatelem velkých softwarových řešení. Pracoval též jako generální ředitel DELL Slovensko, kde se zasloužil o výrazný růst profitabilního podnikání této společnosti. Miroslav Řezníček získal i rozsáhlé zkušenosti v oblasti telekomunikačního businessu, ve kterém působil téměř 15 let, a to ve společnostech SPT TELECOM a Contactel.

V roli generálního ředitele společnosti Servodata se bude Miroslav Řezníček zabývat dalším rozvojem stávajících ICT služeb, rozvojem produktového portfolia a vystavením kvalitního mezisektorového obchodního týmu.

„Vidím velké možnosti v užším propojení našich produktů a služeb s průmyslovými a dopravními celky, kterým jsme schopni nabídnout jedinečné služby ve spolupráci se dalšími společnostmi skupiny Moore Czech Republic. Kybernetická bezpečnost, prvky robotického zpracování a umělé inteligence v rámci procesů Průmyslu 4.0. nebo matematické modelování v servisní praxi jsou témata, která budou v Servodata rezonovat v následujícím období,“

vysvětluje Miroslav Řezníček.

Skupina Moore Czech Republic plánuje rovněž intenzívně využít mezinárodní zkušenosti Miroslava Řezníčka.

„Jsme rádi, že do našeho týmu získáváme kvalitní a respektovanou osobnost z oblasti IT a telekomunikací. Miroslav úspěšně působil v několika zemích a tuto jeho zkušenost chceme zužitkovat pro plánovanou expanzi společnosti Servodata v regionu střední a východní Evropy, ale také pro další propojování aktivit v rámci naší mateřské sítě Moore Global,“

říká Petr Kymlička, partner a jednatel skupiny Moore Czech Republic.

Miroslav Řezníček vystudoval České vysoké učení technické a University of Chicago, kde získal titul MBA. Mezi jeho koníčky patří zejména golf.",2021-05-05,https://www.moore-czech.cz/tiskove-zpravy/kveten-2021/novym-predsedou-predstavenstva-a-generalnim-redite,Moore Czech s.r.o.
"V ČERVNU VSTOUPÍ V PLATNOST NOVÝ ZÁKON O EVIDENCI SKUTEČNÝCH MAJITELŮ FIREM, PODNIKATELŮM MOHOU HROZIT SANKCE","V ČERVNU VSTOUPÍ V PLATNOST NOVÝ ZÁKON O EVIDENCI SKUTEČNÝCH MAJITELŮ FIREM, PODNIKATELŮM MOHOU HROZIT SANKCE

Ondřej Hubatka

30 dubna 2021

Podle společnosti Moore Legal CZ by ale podnikatelé měli zbystřit, protože na rozdíl od předchozího stavu zákon nově při nezajištění zápisu údajů do evidence zavádí několik druhů sankcí.

Povinnost zaznamenat údaje o svém skutečném majiteli dopadá na právnické osoby a svěřenské fondy. Asi největší změnou oproti dřívějšímu stavu je fakt, že skutečným majitelem obchodní korporace bude podle nového zákona moci být pouze fyzická osoba.

„V případě složité majetkové struktury bude potřeba skutečného majitele dohledat až do konce struktury tak, aby se jednalo o fyzickou osobu,“

říká Jan Kubica, advokát a partner advokátní kanceláře Moore Legal CZ. Pokud nelze skutečného majitele jasně určit, budou jako skuteční majitelé zapsány osoby ve vrcholném vedení korporace, tedy členové statutárního orgánu. Další novinkou, kterou zákon přináší, je také tzv. automatický průpis. Ten má fungovat primárně u společností s jednoduchou vlastnickou strukturou, zejména je-li skutečný majitel evidentní například z obchodního rejstříku.

Kdo je skutečný majitel?

V novém zákoně o evidenci skutečných majitelů je stanoveno, že skutečným majitelem je každá fyzická osoba, která je koncovým příjemcem nebo osobou s koncovým vlivem. Co to znamená? „K

oncovým příjemcem právnické osoby je v podstatě kdokoliv, kdo může mít přímo nebo nepřímo podstatnou část z celkového majetkového prospěchu,“

vysvětluje Jan Kubica a dodává:

„Osobou s koncovým vlivem se míní ta, která může přímo nebo nepřímo uplatňovat rozhodující vliv v právnické osobě nebo na správu právního uspořádání.“

U obchodních korporací se za skutečného majitele považuje fyzická osoba (či osoby), která má přímo či nepřímo právo na podíl ze zisku, jiných vlastních zdrojích nebo likvidačním zůstatku obchodní korporace, který je větší než 25 %. A také každá fyzická osoba, která má přímý či nepřímý podíl na hlasovacích právech v obchodní korporaci, jenž významně převyšuje podíly na hlasovacích právech ostatních osob, zejména pokud přesahuje 25 %.

Hrozící pokuta a zákazy

Zákon počítá s podáním návrhu na zápis elektronicky prostřednictvím předepsaného formuláře s elektronickým nebo ověřeným podpisem. Povinnost zapsat údaje o skutečném vlastníkovi má společnost nebo svěřenský fond, kteří zapisují svého skutečného majitele. Za nezajištění zápisu údajů do evidence skutečných majitelů hrozí fyzickým osobám sankce v podobě pokuty do výše 500 tisíc korun, zákaz vyplacení podílu na zisku nebo zákaz hlasování při rozhodování nejvyššího orgánu obchodní korporace. „

Podnikatelé by neměli nic podcenit, protože sankce, které tento zákon zavádí, rozhodně nejsou symbolické. První červen a s ním spojená účinnost nového zákona se blíží. Pro podnikatele to znamená, že mají nejvyšší čas se této problematice začít věnovat,“

podotýká Jan Kubica. Nově také dojde ke zpřístupnění části informací z evidence skutečných majitelů široké veřejnosti, a to prostřednictvím internetových stránek Ministerstva spravedlnosti.",2021-04-30,https://www.moore-czech.cz/tiskove-zpravy/duben-2021/v-cervnu-vstoupi-v-platnost-novy-zakon-o-evidenci,Moore Czech s.r.o.
Česká umělá inteligence odhalí dvaapůlkrát více černých odběrů elektřiny než běžné metody. Předpoví i havárie vodovodů a plynovodů,"Česká umělá inteligence odhalí dvaapůlkrát více černých odběrů elektřiny než běžné metody. Předpoví i havárie vodovodů a plynovodů

Ondřej Hubatka

29 dubna 2021

Inovativní aplikaci, která propojuje výkonnou analytiku založenou na umělé inteligenci a zobrazování výsledků v interaktivní 3D scéně využívá i jedna z největších světových energetik, španělská Iberdrola.

Řešení Visual Grid Analytics (VGA) vyvinuté matematickými a softwarovými experty z brněnské společnosti Mycroft Mind patřící do skupiny Moore Czech Republic se úspěšně etabluje ve světě. Inovativní aplikaci, která propojuje výkonnou analytiku založenou na umělé inteligenci a zobrazování výsledků v interaktivní 3D scéně využívá i jedna z největších světových energetik, španělská Iberdrola. Chování energetické sítě umí umělá inteligence mapovat díky vlastním algoritmům trénovaným na více než 20 miliardách měření z chytrých elektroměrů. Kromě netechnických ztrát, kam patří i černé odběry, ale pomáhá řešit i problémy s rostoucí elektromobilitou a přechodem z konvenčních na obnovitelné zdroje elektřiny. Uplatnění najde také v sítích pro distribuci vody, plynu a tepla.

Česká aplikace

Visual Grid Analytics

dokáže jednoduše a v reálném čase zobrazit kombinaci měřených dat a analytických výsledků ve srozumitelné interaktivní 3D scéně. Vytvoří si totiž vlastní digitální dvojče distribuční sítě. Umožňuje tak rychleji a snadněji pochopit její chování jako celku a vidět, jak problematická místa ovlivňují i své okolí. „Nejen distributoři, ale i výrobní firmy mohou konečně lépe zužitkovat širší spektrum dat ze svých sítí či výrobních linek. Díky nahrání dat do zabezpečeného cloudu nebo instalací VGA ve svém IT prostředí vyřeší prediktivní údržbu i netechnické ztráty. Potvrzením, že jsme vyvinuli něco skutečně zajímavého, pro nás byl zájem zástupců energetik z různých koutů světa,“ uvádí Filip Procházka, odborník na umělou inteligenci ze společnosti Mycroft Mind. Ta působí nejen v České republice, za 14 let své existence už nasbírala zkušenosti mimo jiné i z Kanady či Austrálie.

Detekce nelegálních odběrů elektřiny

Nástroj VGA poskytuje díky algoritmům trénovaným na více než dvaceti miliardách měření z chytrých elektroměrů hned několik řešení pro distributory elektřiny. Patří mezi ně detekce domácího nabíjení elektromobilů, identifikace fázových zapojení odběrných míst v síti, ale také detekce netechnických ztrát. Významný podíl mezi těmito ztrátami přitom představují nelegální odběry energie. Technologie VGA ale například dokáže vysledovat i to, kde a kdy se v domácnostech vyrábí elektřina ze solárních panelů a jaký to má vliv na chování celé sítě. „Z vyhodnocení analytického modulu pro detekci černých odběrů vyplývá, že systém dokáže odhalit tato místa s úspěšností padesáti jedna procent. Lze tedy říct, že každá druhá kontrola potvrdí neoprávněný odběr elektřiny na daném místě,“ vysvětluje Miloslav Rut, ředitel divize Moore Technology CZ z poradenské a auditorské skupiny Moore Czech Republic. Tato divize, pod kterou Mycroft Mind spadá, zastřešuje veškeré technologické aktivity skupiny, ať už jde o konvenční IT služby, anebo vývoj produktů v oblasti umělé inteligence či asistivních technologií.

Využití v energetice i v průmyslu

Technologie matematiků a programátorů společnosti Mycroft Mind dokáže nejen vytvořit digitální dvojče vybrané části energetické distribuční sítě nebo jejího celku, ale své využití nachází i ve výrobních podnicích. „Jak v energetice, tak i v průmyslu je nutné zpracovávat obrovské množství dat pro řízení, správu a další rozvoj jednotlivých systémů. Tedy takové, které člověk sám nemůže vyřešit, protože je nutné zahrnout příliš mnoho faktorů, nejistot a různých scénářů. Právě zde se podniky neobejdou bez umělé inteligence, která se díky specifickým algoritmům dokáže adaptovat na neustále se měnící podmínky,“ vysvětluje Miloslav Rut. Třeba právě v oblasti energetiky totiž VGA pracuje i s daty o povětrnostních podmínkách a také o sezonních změnách, jako jsou svátky, pracovní dny a víkendy.

Technologie VGA umí analyzovat netechnické ztráty, predikci chování odběratelů nebo detekci anomálií nejen pro elektrickou, ale i pro vodovodní, plynovodní a teplovodní distribuční soustavu. U vodovodní i plynovodní soustavy také dokáže pomoci s prevencí havárií, a to vyhodnocováním tlaku vody či plynu. Díky predikci spotřeby navíc pomáhá k efektivnějšímu využívání těchto komodit.

O Mycroft Mind

Mycroft Mind je česká inovativní firma, která se specializuje na sběr, zpracování a pokročilou analytiku dat z technických sítí s využitím machine learningu, a to především v oblasti energetiky, chytrých měst a výrobního průmyslu. Úspěšné projekty již realizovala pro všechny tři distributory elektřiny v ČR (ČEZ, E.ON i PRE), globální energetiku Iberdrola, Škoda auto, slovenský mýtný systém Skytoll nebo EPAL, správce vodovodní sítě v Lisabonu. Společnost patří do divize Moore Technology CZ z poradenské a auditorské skupiny Moore Czech Republic. Tato divize slouží jako platforma pro rozvojové technologické aktivity celé skupiny. Patří mezi ně jak konvenční IT služby, tak i vývoj progresivních produktů, zejména v oblasti umělé inteligence a asistivních technologií.",2021-04-29,https://www.moore-czech.cz/tiskove-zpravy/duben-2021/ceska-umela-inteligence-odhali-dvaapulkrat-vice-ce,Moore Czech s.r.o.
"Většina Čechů by čtyřdenní pracovní týden uvítala. Výhody v něm vidí i firmy, nad jeho zavedením ale zatím neuvažují","Většina Čechů by čtyřdenní pracovní týden uvítala. Výhody v něm vidí i firmy, nad jeho zavedením ale zatím neuvažují

Roman Macháček

12 března 2021

Téměř čtyři z deseti lidí ale zároveň v současnosti pracuje více než 40 hodin týdně. Vyplývá to z průzkumu realizovaného online nástrojem Instant Research agentury Ipsos mezi běžnou populací pro poradenskou společnost Moore Czech Republic. Druhá část výzkumu zaměřená na vedoucí pracovníky malých a středních firem ukázala, že pozitivně se k této myšlence staví i dvě třetiny z nich. Pětina vedoucích se ale domnívá, že by takový krok firmám spíše uškodil.

Zkrácený pracovní týden by podle návrhu, který zazněl v poslanecké sněmovně, znamenal omezení na čtyři pracovní dny s cílem zkrátit pracovní dobu z 40 na 35 hodin. Z výsledků průzkumu zadaného poradenskou společností Moore Czech Republic vyplývá, že většině Čechů (60 %) by se taková pracovní doba líbila, a to i kdyby měli během čtyř dnů pracovat intenzivněji, aby si větší pracovní nasazení následně vynahradili třídenním víkendem.

„Více než pětina dotázaných by ale kratší pracovní týden neuvítala. Důvodem je to, že si raději rozloží pracovní povinnosti do pěti dnů, které díky tomu mají klidnější. Čtyřdenní pracovní týden by tedy pro ně byl spíše stresující,“

uvádí Petr Kymlička, partner poradenské společnosti Moore Czech Republic.

Návrh se zamlouvá i vedoucím pracovníkům

Druhá část výzkumu se soustředila pouze na vedoucí pracovníky malých a středních firem. Výsledky přitom ukázaly, že myšlenka čtyřdenního pracovního týdne má pozitivní odezvu i mezi nimi. Téměř dvě třetiny z nich se totiž domnívají, že by díky němu vzrostla produktivita i spokojenost zaměstnanců. Naopak více než pětina lidí na vedoucích pozicích se domnívá, že by tento krok firmám spíše uškodil. Zaměstnanci by podle nich nestihli odvést tolik práce, snížila by se výkonnost firem, a tedy i jejich výsledky.

„Na otázku, zda uvažují o zavedení zkráceného pracovního týdne v příštích pěti letech, odpovědělo kladně jen třináct procent vedoucích pracovníků. Čtvrtina naopak odmítá, že by k tomu v jejich firmě někdy mohlo dojít, a polovina si není jistá,“

doplňuje Petr Kymlička.

Zaměstnanci by museli více pracovat

Výzkum mezi vedoucími pracovníky také zjišťoval, zda by v jejich firmě vůbec stačily čtyři dny ke splnění všech týdenních pracovních povinností. Pětina (19,4 %) se domnívá, že ano, a to i bez nutnosti zvýšení denní produktivity pracovníků. Podle třetiny dotázaných by to bylo možné jen v případě zvýšení denní produktivity. Další pětina deklaruje, že k odvedení veškeré práce je nutné nasazení po všech pět pracovních dnů. „Zhruba šestnáct procent vedoucích ovšem uvádí, že na práci v jejich firmě nestačí ani pět dnů. Do budoucna je ale nicméně pravděpodobné, že se pracovní doba bude zkracovat, a to díky vývoji technologií, automatizaci a robotizaci. Lidé se budou čím dál více soustředit spíše na činnosti s vyšší přidanou hodnotou, kde je stroje nezastoupí,“ říká Petr Kymlička

Evropané nejčastěji pracují 40 hodin týdně

V evropských zemích převládá model maximálně čtyřicetihodinové týdenní pracovní doby. Druhou nejčastější je pracovní doba s časovou dotací 48 hodin týdně, kterou využívá například Irsko, Island, Německo, Polsko či Velká Británie. Vůbec nejdelší pracovní dobu mají pracovníci v Lichtenštejnsku a Švýcarsku, a to maximálně 50 hodin týdně. Nejnižší (38 hodin týdně) mají naopak Francouzi, Dánové a Belgičané.

„Čtyřdenní pracovní týden rozhodně nelze implementovat pro každou oblast průmyslu nebo všechny pracovní pozice. Obecně si to často nemohou dovolit subjekty, kde zaměstnanci musejí být pro zákazníky k dispozici,“

dodává Petr Kymlička.

*Průzkum se uskutečnil na vzorku 330 respondentů z běžné populace a 330 vedoucích pracovníků malých a středních firem.",2021-03-12,https://www.moore-czech.cz/tiskove-zpravy/brezen-2021/vetsina-cechu-by-ctyrdenni-pracovni-tyden-uvitala,Moore Czech s.r.o.
"Technologická společnost Servodata ze skupiny Moore Czech Republic se připravuje na vstup investora, rumunský IT lídr Bittnet má získat 35% podíl","Technologická společnost Servodata ze skupiny Moore Czech Republic se připravuje na vstup investora, rumunský IT lídr Bittnet má získat 35% podíl

Roman Macháček

11 března 2021

Cílem obou společností je posílení tržní pozice v regionu střední a východní Evropy, ale také meziroční růst obratu alespoň o 20 %. Servodata i Bittnet se zaměřují zejména na vývoj a implementaci technologické infrastruktury, IT poradenství či kyberbezpečnost.

Plánovaný strategický vstup do české společnosti Servodata bude pro rumunskou skupinu Bittnet zároveň první přeshraniční transakcí. Vzájemná spolupráce technologických firem by měla pomoci vybudovat silného hráče v regionu a také zrychlit růst obou subjektů.

„Skupina Bittnet má silnou vizi evropské expanze, která je nám blízká. Věříme, že spojení našich dvou entit urychlí plánované aktivity v oblastech, jako je kybernetická bezpečnost, robotické zpracování dat a využívání umělé inteligence. Spojení zároveň rozšíří naši geografickou přítomnost,“

uvádí Petr Kymlička, partner skupiny Moore Czech Republic, které ve společnosti Servodata zůstane 65% podíl.

Skupina Bittnet se zaměřuje na oblasti IT řešení a IT školení v Rumunsku i v zahraničí. Patří do ní společnosti specializující se na poskytování transformačních tréninkových a poradenských programů, integraci cloudových řešení nebo na kybernetickou bezpečnost.

„Jsme nadšeni, že můžeme splnit slib, který jsme loni dali našim akcionářům, že rozšíříme aktivitu skupiny Bittnet Group v celém regionu střední a východní Evropy. Získání 35% podílu ve společnosti Servodata, společnosti s třicetiletou historií a přítomností na dvou důležitých trzích, v České republice a na Slovensku, představuje novou etapu našeho vývoje. Společně s Moore Czech Republic sdílíme stejnou vizi o potenciálu v regionu a plánujeme urychlit růst Servodata. Budeme spolupracovat na vybudování regionálně relevantní IT skupiny, která bude schopna reagovat na zvýšenou poptávku po IT službách v celém regionu střední a východní Evropy,

“ říká Mihai Logofatu, spoluzakladatel Bittnet Group.

Mezi klíčové oblasti zaměření skupiny Servodata patří návrh, implementace a podpora technologické infrastruktury, IT poradenství a podpůrné služby, včetně komplexního outsourcingu IT služeb. V oblasti vývoje se skupina zaměřuje především na řešení obchodních procesů a portálových řešení. V poslední době společnost významně investovala v oblasti kybernetické bezpečnosti. Díky transakci plánují skupiny Bittnet a Moore Czech Republic meziročně navýšit obrat minimálně o 20 %",2021-03-11,https://www.moore-czech.cz/tiskove-zpravy/brezen-2021/technologicka-spolecnost-servodata-ze-skupiny-moor,Moore Czech s.r.o.
"V SEKTORECH NEJVÍCE ZASAŽENÝCH PANDEMIÍ VZROSTE TRANSAKČNÍ AKTIVITA O DESÍTKY PROCENT, PRODEJE FIREM URYCHLÍ I GENERAČNÍ OBMĚNA","V SEKTORECH NEJVÍCE ZASAŽENÝCH PANDEMIÍ VZROSTE TRANSAKČNÍ AKTIVITA O DESÍTKY PROCENT, PRODEJE FIREM URYCHLÍ I GENERAČNÍ OBMĚNA

Roman Macháček

7 března 2021

Větší hráči s dostatečným kapitálem budou moci využít současné nevýhodné postavení podnikatelů v těchto sektorech i jejich možných insolvencí. V silnější pozici vůči investorům naopak budou společnosti věnující se vývoji technologií nebo průmyslové automatizaci. Zvýšit počet transakcí může i generační obměna v rodinných firmách, která v našem regionu započala zhruba před pěti lety.

Podle poradenské společnosti Moore Czech Republic nahrává pandemie z hlediska transakčních aktivit do karet velkým hráčům na trhu. A to zejména v gastronomii a cestovním ruchu, tedy v oblastech, na které měla protiepidemická opatření největší dopad.

„Investoři, kteří mají dostatek kapitálu, budou moci získat tato aktiva za nižší ceny, konsolidovat je a budovat větší celky. Očekáváme proto, že v letošním roce vzroste transakční aktivita v těchto sektorech o nižší desítky procent oproti loňskému roku,“

uvádí Petr Kymlička, partner společnosti Moore Czech Republic.

Vzroste cena technologických firem

Uplynulé období naopak posílilo firmy, které se zabývají průmyslovou automatizací, vývojem technologií pro komplexní práci na dálku, anebo virtuální a rozšířenou realitou. Ta umožňuje například zavádět vysoce efektivní procesy oprav a údržby na dálku.

„Lze očekávat, že společnosti z těchto oborů budou na trhu žádané a vzroste po nich poptávka. Budou se tak obchodovat za vyšší ceny, než tomu bylo v předchozím období. Tyto společnosti si uvědomují nedostatek lidských zdrojů, které nahrazují svými technologiemi. Zmíněný efekt pandemie umocnila zejména v průmyslových podnicích, kde přestala být dostupná velká část zahraničních pracovníků,“

vysvětluje Petr Kymlička.

V následujících letech dojde podle Moore Czech Republic také k zintenzivnění generační obměny ve vlastnictví rodinných firem. Tento proces se mezi českými podniky začal výrazněji objevovat v posledních pěti letech a v letošním a příštím roce by měl nabrat na obrátkách.

„Současná situace posílí motivaci stávající generace majitelů předat podniky mladší generaci. U té se naopak projeví větší neochota a obavy z převzetí firem na vlastní zodpovědnost,“

dodává Václav Škapa, partner společnosti a expert na transakční poradenství. I z těchto důvodů by podle něj mohla na českém trhu posílit role zahraničních strategických investorů, jejichž cílem je upevnit svou pozici v regionu.

Druhá polovina roku ve znamení růstu

Podle Moore Czech Republic se růst transakčních aktivit projeví až ve druhé polovině roku. Dojde totiž i k „restartu“ transakcí, které byly v loňském roce pozdrženy nebo přerušeny.

„I přes významná omezení v roce 2020 se nám podařilo dokončit dvacet středně velkých transakcí napříč různými segmenty ekonomiky, zejména však v průmyslu a technologiích. Počet aktivních mandátů nám meziročně vzrostl o patnáct procent,“

říká Václav Škapa. Faktorem, který by mohl naopak fúze a akvizice zbrzdit, jsou rozdíly v cenových očekáváních.

„Zatímco prodávající budou mít tendence svá očekávání zakládat na výkonech v dobách růstu, kupující budou do valuací zohledňovat rizikové faktory, které ještě před rokem nebrali v potaz. Celkově ale rok 2021 vnímáme z pohledu transakčního poradenství jako velmi perspektivní,“

doplňuje k tomu Petr Kymlička.",2021-03-07,https://www.moore-czech.cz/tiskove-zpravy/brezen-2021/v-sektorech-nejvice-zasazenych-pandemii-vzroste-tr,Moore Czech s.r.o.
"Asijské ekonomiky v ekonomickém růstu předbíhají Evropu, pomohlo jim rychlé zotavení z pandemie","Asijské ekonomiky v ekonomickém růstu předbíhají Evropu, pomohlo jim rychlé zotavení z pandemie

Roman Macháček

19 února 2021

Hlavním důvodem je tamní výrazné, a především rychlejší zlepšení epidemické situace, které umožnilo dřívější návrat k ekonomickému růstu. Například růst čínské ekonomiky se v posledním kvartálu roku 2020 vrátil na úroveň před vypuknutím pandemie. Ekonomika EU naproti tomu v loňském roce poklesla o 6,4 %, česká ekonomika vykázala podle ČSÚ pokles o 5,6 %.

Čínská vláda v polovině ledna zveřejnila ekonomická data za celý loňský rok. Druhá největší světová ekonomika dle nominálního HDP vykazovala stabilní růst již před koronavirovou pandemií, první pokles svého HDP zaznamenala poprvé od roku 1978 až v prvním čtvrtletí roku 2020. Již ve druhém a třetím kvartálu však již vykazovala opětovné oživení a meziroční přírůstek HDP, který v posledním loňském čtvrtletí dosáhl 6,5 %.

„Čínský HDP za celý loňský rok vzrostl o 2,3 % a výsledkem bylo i jeho historické překročení hranice sta bilionů juanů, tedy téměř patnácti bilionů dolarů,

“ uvádí Karel Kučera, ředitel Asia Desk a partner poradenské společnosti Moore Czech Republic.

Ekonomika Evropské unie loni podle údajů Eurostatu naproti tomu poklesla, a to celkem o 6,4 %, v zemích eurozóny potom dokonce o 6,8 %. S největšími meziroční poklesy HDP se v roce 2020 potýkalo Španělsko, Itálie a Francie. Česká republika si však vedla lépe než Evropská unie jako celek, její ekonomika podle Českého statistického úřadu poklesla o 5,6 %. Ve čtvrtém čtvrtletí si dokonce velmi mírně (o 0,3 %) polepšila. O něco horší výsledky vykázalo například sousední Slovensko, kde HDP pokleslo o 6 %.

Asijské ekonomiky nebrzdí tvrdá omezení

Navzdory všem očekáváním nyní asijské ekonomiky rostou ještě rychlejším tempem. Stabilní dodavatelské prostředí Číny umožňuje profitovat také jejím okolním státům.

„Vedle čínské ekonomiky, která se rychle zotavila po tvrdých opatřeních, bude tento trend následovat také v Japonsku a Jižní Koreji. V těchto zemích totiž ekonomiky fungují bez podobných omezení, která se v současné době vyskytují napříč Evropou. Čínské, japonské a jihokorejské firmy díky tomu získávají v globálním měřítku výraznou ekonomickou výhodu,“

vysvětluje Karel Kučera.

Ačkoliv japonský HDP v prvních dvou kvartálech loňského roku klesal, ve třetím čtvrtletí vzrostl o 5,3 % a ve čtvrtém o 3 %. Téměř tak dosáhl úrovně jako před koronavirovou pandemií, japonská ekonomika však kvůli prvnímu pololetí vykázala ztrátu. Pokles HDP v prvním pololetí zažila i Jižní Korea, kde ale ve třetím kvartálu došlo k růstu o 2,1 % a ve čtvrtém o 1,1 %. Opět se tak tedy téměř dostala k hodnotám jako před koronavirem. Závěry loňského roku také naznačují expanzi importu a exportu na čínském trhu. Celková agregovaná hodnota dovozu a vývozu zde totiž meziročně vzrostla o 1,6 %. V asijských zemích naopak ztrácí na síle sektor turistického ruchu.

„Tyto ekonomiky kromě krátkodobých výpadků poznamená hlavně propad způsobený omezením turismu. Stejně jako související posuny investic v čase, a to zejména těch mezinárodních,“

doplňuje Karel Kučera z Moore Czech Republic.

Nastartovaná Čína

Výsledky ze závěru loňského roku naznačují růst čínské ekonomiky i do budoucna. Rostl totiž například Index nákupních manažerů (PMI), který se v prosinci dostal na hodnotu 53. V tomto si ale lépe vedla Evropská unie, kde index PMI dosáhl 55,2 bodu. Maloobchodní tržby se v Číně ve čtvrtém kvartálu meziročně zvýšily o 4,6 %, v rámci online obchodování dokonce o 10,9 %. I přes tyto nárůsty se však celkový maloobchodní prodej spotřebního zboží pro rok 2020 snížil o 4 %. V Číně nicméně došlo například k větší stabilizaci míry nezaměstnanosti. Zaměstnání v Číně loni našlo téměř dvanáct milionů lidí, zatímco cílem tamních úřadů bylo dosáhnout alespoň devíti milionů nově zaměstnaných. Zatímco v čínských městských oblastech v prosinci loňského roku dosahovala míra nezaměstnanosti 5,6 %, v Evropské unii 7,5 %.",2021-02-19,https://www.moore-czech.cz/tiskove-zpravy/brezen-2021/asijske-ekonomiky-v-ekonomickem-rustu-predbihaji-e,Moore Czech s.r.o.
"Kompenzace pro školicí firmy v programech COVID neodpovídají skutečným ztrátám, hrozící zánik stovek z nich zpomalí restart ekonomiky","Kompenzace pro školicí firmy v programech COVID neodpovídají skutečným ztrátám, hrozící zánik stovek z nich zpomalí restart ekonomiky

Roman Macháček

9 února 2021

Hlavním důvodem jsou nároky na finanční podporu jen během měsíců, kdy byla činnost těchto zařízení povinně pozastavena. Kompenzace by podle poradenské společnosti Moore Czech Republic měly zohledňovat reálné náklady bez ohledu na počet zaměstnanců a období uzavřených provozoven. Dle jejích odhadů hrozí kvůli finančním problémům zánik stovek školicích zařízení, který zpomalí i opětovné nastartování ekonomiky.

Školicí střediska přišla v loňském roce kvůli mimořádným opatřením o většinu svých příjmů z obou hlavních sezon, které obvykle probíhají na jaře a na podzim. V těchto obdobích byla jejich činnost podle vládních restrikcí omezena či zakázána. Vzdělávacím společnostem naopak nic nebránilo realizovat výuku v červnu, červenci, srpnu a září, tedy z velké části mimo školicí sezonu, kdy jsou příjmy obvykle nízké.

„To z našeho pohledu není správné. Kompenzace by měly být vázány na prokazatelný propad příjmů, respektive na úhradu fixních nákladů, jako je tomu v mnoha jiných zemích, a nikoliv na formální uzavření provozů,“

uvádí Radovan Hauk, partner poradenské společnosti Moore Czech Republic.

Odkládání kurzů zvýšilo vícenáklady

Kvůli loňské situaci spojené s pandemií koronaviru byla navíc právě v letních měsících ještě nižší poptávka po vzdělávacích kurzech než obvykle. K dovoleným a prioritám ve vlastním zaměstnání se přidaly také obavy z nákazy.

„Vzdělávací střediska i z těchto důvodů přesunula kurzy na podzim, kdy mohlo dojít k alespoň částečnému pokrytí vzniklých ztrát. V tu dobu ovšem bylo vzdělávání opět výrazně omezeno a následně zcela zakázáno. Plánování kurzů přitom běžně trvá tři až čtyři týdny, nelze je uskutečnit ze dne na den. I proto vzdělávacím společnostem vznikaly další náklady, které by jinak nemusely nést,“

vysvětluje Michaela Jankulárová, manažerka vzdělávací společnosti S-COMP ze skupiny Moore Academy CZ.

K problémům spojeným se stanovením výše podpory v programu COVID Gastro – uzavřené provozovny patří také zohledňování počtu zaměstnaných osob. Ten však nebývá úměrný reálným fixním nákladům a výdajům za provozovnu. Počty interních zaměstnanců bývají ve vzdělávacích společnostech nízké, nejvýznamnějším fixním nákladem jsou obvykle výdaje spojené s pronájmem či vlastnictvím školicích prostor.

„Pokud bychom vzdělávání zařadili do kategorie Pořádání kongresů, veletrhů, pořádání poutí a podobných tradičních akcí, je počet uznaných dní pro stanovení výše podpory sedmdesát šest. Jenže doba, po kterou tyto společnosti nemohly vykonávat nebo měly výrazně omezenou činnost, je téměř tři čtvrtě roku,“

doplňuje Radovan Hauk z Moore Czech Republic.

Nedostatek kapacit zpomalí restart ekonomiky

Podle odhadů společnosti Moore Czech Republic postačují vládní kompenzace na pokrytí zhruba čtyřiceti až padesáti procent ekonomických ztrát v loňském roce. Ve většině případů se navíc jedná o malé subjekty, které již vyčerpaly své finanční rezervy a nedosáhnou na financování od bank. Právě kvůli finančním problémům proto hrozí zánik stovek firem z oboru.

„Vzdělávací společnosti jsou přitom důležité pro restartování růstu ekonomiky. Zajišťují rekvalifikace, kterých bude do budoucna zapotřebí řádově více z důvodu rostoucí nezaměstnanosti. Školicích kapacit by tak mohl být nedostatek a tím by se mohlo zpomalit i opětovné nastartování české ekonomiky,“

doplňuje Radovan Hauk.",2021-02-09,https://www.moore-czech.cz/tiskove-zpravy/brezen-2021/kompenzace-pro-skolici-firmy-v-programech-covid-ne,Moore Czech s.r.o.
"Poradenská skupina Moore Czech Republic vytvořila ucelenou holdingovou strukturu, komplexními službami chce konkurovat „velké čtyřce“","Poradenská skupina Moore Czech Republic vytvořila ucelenou holdingovou strukturu, komplexními službami chce konkurovat „velké čtyřce“

28 ledna 2021

Díky komplexnímu portfoliu služeb chce získat a udržet páté místo z hlediska celkového postavení na českém trhu. Vybranými specializovanými činnostmi zároveň plánuje plně konkurovat tzv. velké čtyřce poradenských firem. Nejpozději do pěti let chce skupina dosáhnout obratu miliardy korun.

Ucelená struktura skupiny Moore Czech Republic zahrnuje dceřiné společnosti, které se zaměřují na manažerské poradenství a M&A (Moore Advisory CZ), auditní služby (Moore Audit CZ), outsourcing účetnictví a daňové poradenství (Moore Accounting CZ), informační systémy a technologie (Moore Technology CZ), vzdělávací aktivity (Moore Academy CZ), ale také například na právní služby (Moore Legal CZ). Některé z těchto specializovaných společností zároveň vlastní i další entity, které postupně integrují do vlastní struktury.

„Cílem skupiny je vybudovat silnou pozici na pátém místě českého trhu dle celkové velikosti. Z hlediska kvality a struktury služeb by ale měla být plně srovnatelná s ‚velkou čtyřkou‘. V oblastech jako korporátní finance nebo outsourcing účetnictví bychom měli bojovat o umístění mezi prvními třemi,“

uvádí Petr Kymlička, partner Moore Czech Republic.

Miliardový obrat do pěti let

Klienti skupiny tak budou moci využít jak komplexních, tak i vybraných služeb, ke kterým se během letošního roku přidají rovněž služby znalecké. Hlavní konkurenční výhodu skupiny Moore Czech Republic tvoří jedinečná kombinace odborných znalostí, zahraničních zkušeností a pragmatických a praktických řešení založených na osobních zkušenostech členů týmu.

„Sami chceme jít příkladem a ukázat, že neumíme pouze radit, ale také přijmout odpovědnost za řízení konkrétních business jednotek a dosahovat jasných výsledků, například v technologické oblasti. Právě v ní se chceme oproti velké čtyřce profilovat mnohem výrazněji,“

vysvětluje Petr Kymlička.

Skupina Moore Czech Republic v minulém finančním roce dosáhla konsolidovaného obratu ve výši zhruba půl miliardy korun. Jejím cílem je obrat nejdéle do pěti let zdvojnásobit na úroveň jedné miliardy, a to kombinací organického růstu a akvizic.

„V letošním roce nicméně předpokládáme spíše konzervativní růst o přibližně deset procent. V tomto období musí nejprve dojít k plné integraci všech nově získaných společností do skupiny,“

dodává Radovan Hauk, partner Moore Czech Republic.

Moore Global

Moore Czech Republic je součástí Moore Global, celosvětové auditní, účetní a poradenské sítě, která sdružuje více než 260 nezávislých společností. Moore Czech Republic je součástí sítě od roku 2020, což je jeden z faktorů, který skupině umožnil intenzivní růst.

„Oceňujeme nesmírné nasazení týmu Moore Czech Republic a výsledek, kterého se povedlo v roce 2020 kolegům v České republice dosáhnout. V historicky krátké době dokázali vytvořit kompaktní skupinu v jasně definované struktuře, která poskytuje služby a podporu na světové úrovni stávajícím i novým zákazníkům, a úspěšně rozšířili portfolio služeb. Moore Global bude i nadále podporovat rozvoj a expanzi skupiny Moore Czech Republic, aby mohla svým zákazníkům nabízet globální know-how a současně i lokální expertizu,“

říká John Stanford, evropský šéf Moore Global.

Nové akvizice i partneři

V minulém roce bylo prostřednictvím akvizic do skupiny integrováno osm společností, především za účelem rozšíření a kompletace portfolia služeb. Jednalo se o společnosti poskytující auditní, daňové, účetní a právní služby. Vedle toho ale skupina uskutečnila také akvizice několika technologických společností. Z této oblasti patří do portfolia Moore Czech Republic společnosti Servodata, Mycroft Mind nebo Care Plus Service.

Ve skupině Moore Czech Republic díky transformaci a rozšíření aktivit přibyli také noví partneři. Vedle stávajících partnerů Petra Kymličky a Radovana Hauka jsou to nově Marcela Hrdá, Miloslav Rut, Václav Škapa a Karel Kučera, kteří odpovídají za jednotlivé oblasti činnosti skupiny Moore Czech Republic, a také původní společníci akvírovaných firem – Dagmar Sukdoláková, Jiří Hofman, Michal Šesták a Michal Markvart.",2021-01-28,https://www.moore-czech.cz/tiskove-zpravy/brezen-2021/poradenska-skupina-moore-czech-republic-vytvorila,Moore Czech s.r.o.
DATOVOU SCHRÁNKU BY KVŮLI PROJEDNÁVANÉ NOVELE ZÁKONA MOHLI POVINNĚ DOSTAT VEDLE FIREM TAKÉ DALŠÍ PRÁVNICKÉ OSOBY A ŽIVNOSTNÍCI,"DATOVOU SCHRÁNKU BY KVŮLI PROJEDNÁVANÉ NOVELE ZÁKONA MOHLI POVINNĚ DOSTAT VEDLE FIREM TAKÉ DALŠÍ PRÁVNICKÉ OSOBY A ŽIVNOSTNÍCI

Roman Macháček

26 ledna 2021

V případě jejího přijetí by podle společnosti Moore Legal CZ došlo k výraznému rozšíření okruhu právnických a fyzických osob, kterým by datová schránka byla zřízena automaticky – ze zákona. V určitých případech by datové schránky mohly být zřízeny dokonce i nepodnikajícím osobám (občanům).

Elektronická komunikace se i vlivem současné pandemie stává klíčovým nástrojem jak v soukromém styku, tak i v komunikaci s veřejnou správou a šířeji též v rámci eGovernmentu. V Poslanecké sněmovně se proto k projednání dostává novela zákona, která by mohla přinést zásadní změny ve zřizování datových schránek.

„Pokud by byla novela v současné podobě přijata, podstatně by rozšířila možnosti zakládání datových schránek pro fyzické i právnické osoby. Doposud byly ze zákona datové schránky automaticky zřizovány zejména právnickým osobám zapsaným v obchodním rejstříku, laicky firmám. Přijetím novely by se tento okruh rozšířil o další právnické osoby ‚zapisované do registru osob‘, například nadace či spolky, a také podnikající fyzické osoby, což jsou typicky živnostníci,“

vysvětluje Jan Kubica, advokát a partner společnosti Moore Legal CZ ze skupiny Moore Czech Republic.

Datové schránky i pro běžné občany

V závislosti na dalším vývoji legislativního návrhu ale také může dojít ke změnám ve zřizování datových schránek ze zákona pro nepodnikající fyzické osoby, tedy běžné občany. Datová schránka by jim tak byla automaticky a bezodkladně zřízena poté, kdy by taková osoba poprvé použila tzv. kvalifikovaný prostředek pro elektronickou identifikaci. V České republice mezi tyto prostředky dnes patří především občanský průkaz s elektronickým čipem, portál NIA ID využívající jméno, heslo a SMS kód, a čipová karta pro vytvoření kvalifikovaného elektronického podpisu.

„Zatímco zjednodušení možnosti založit datovou schránku je jistě vývoj správným směrem, rozšiřování datových schránek bez dalšího je na zvážení. V současné době ale zatím není jasné, v jaké podobě a zda vůbec bude novela přijata,“

dodává advokát Jan Kubica. Podle současné právní úpravy jsou právnické osoby zapsané v obchodním rejstříku povinny mít datovou schránku, která je zřízena automaticky právě po zapsání subjektu do obchodního rejstříku. Jiné právnické osoby, jako jsou spolky, nadace nebo společenství vlastníků jednotek, datovou schránku mít nemusejí. Pokud ji chtějí využívat, je jim zřízena na jejich vlastní žádost.

Jeden komunikační kanál, jedna pravidla

Novela by podle současného znění návrhu měla také sjednotit okamžik doručení soukromoprávních dokumentů s okamžikem doručení veřejnoprávních dokumentů. Tím bude shodně okamžik, kdy se do datové schránky přihlásí osoba, která má oprávnění k přístupu k dodanému dokumentu. Pokud se taková osoba do datové schránky nepřihlásí ve lhůtě 10 dnů ode dne dodání dokumentu do datové schránky, je dokument považován za doručený posledním dnem lhůty.

„Účelem této úpravy je zabránit obstrukcím při doručování soukromoprávních dokumentů bez nutnosti rozlišovat, zda se jedná o doručování právě soukromoprávního dokumentu, anebo dokumentu obsahujícího veřejnoprávní úkon. To lze hodnotit jako rozumný krok správným směrem,“

doplňuje Jan Kubica z Moore Legal CZ.

Novela by také ve vhodné podobě napomohla většímu zabezpečení elektronické komunikace, ale i celkovému rozvoji eGovernmentu v obecné rovině. Právě ve státní správě zatím digitalizace dlouhodobě nepostupuje stejným tempem, jako je tomu v soukromém sektoru. Současná doba poznamenaná pandemií a mimořádnými opatřeními ale výraznější elektronizaci a automatizaci stále více nahrává.",2021-01-26,https://www.moore-czech.cz/tiskove-zpravy/leden-2021/datovou-schranku-by-kvuli-projednavane-novele-zako,Moore Czech s.r.o.
VÝROBA AUT BUDE V ROCE 2021 V NEJLEPŠÍM PŘÍPADĚ STAGNOVAT,"VÝROBA AUT BUDE V ROCE 2021 V NEJLEPŠÍM PŘÍPADĚ STAGNOVAT

Roman Macháček

21 ledna 2021

Rok 2020 byl pro automobilový průmysl značně komplikovaný. Výroba automobilů byla silně ovlivněna celosvětovou pandemií. Evropské sdružení výrobců automobilů (ACEA) uvádí za loňský rok pokles v Evropské unii o 23,7 %, tedy pokles na 9,94 milionů vozů. Také pokles v ČR se meziročně blížil 20 %. Přestože se v prosinci meziročně zvýšil počet nově prodaných aut o 8,7 %, v lednu roku 2021 prodej opět razantně klesl, a to o 18,8 %. Nadále tedy trvá pokles z podzimu loňského roku.

Zlepšení může přinést vakcinace v kombinaci s jarním zlepšením epidemické situace, to se však může reálně projevit až v polovině roku.

„V konečných důsledcích lze v roce 2021 předpokládat v lepším případě stagnaci objemu výroby motorových vozidel v České republice, v pesimističtějších scénářích pak snížení o dalších pět až sedm procent,

“ říká Petr Kymlička, partner poradenské společnosti Moore Czech Republic. Navzdory všem podpůrným vládním programům to může znamenat propouštění zaměstnanců. Na to má vliv i automatizace, jejíž zavádění pandemie výrazně urychlila. Očekává se tedy i zvýšená poptávka po rekvalifikacích a přesun zaměstnanců do jiných odvětví.

Výrobci tlačí na subdodavatele

Snížení poptávky po nových vozech se promítá do celého automobilového průmyslu skládajícího se z široké sítě subdodavatelů. Jejich spolehlivost se stává pro automobilky kritickým faktorem, subdodavatelé se ale v důsledku pandemie potýkají s řadou problémů.

„Jak je obvyklé v krizových obdobích, jednotliví výrobci se na druhé straně snaží přenést velkou část svých problémů na subdodavatele. Dramaticky se snižují odvolávky a roste tlak na cenu a platební podmínky subdodavatelů,“

vysvětluje Petr Kymlička.

Nutné investice do elektromobility situaci znesnadňují

Krize způsobená světovou pandemií přichází pro automobilový průmysl právě v době, kdy se výrazně zintenzivňuje tlak na rozsáhlé investice do výroby v důsledku požadavků na ekologizaci. „Snížení poptávky, současně s růstem nutných investic do elektromobility i do automatizace snižující závislost na pracovní síle, bude komplikovat situaci automobilového průmyslu v České republice i v letech následujících,“ dodává Petr Kymlička z Moore Czech Republic.",2021-01-21,https://www.moore-czech.cz/tiskove-zpravy/leden-2021/vyroba-aut-bude-v-roce-2021-v-nejlepsim-pripade-st,Moore Czech s.r.o.
"Bezbariérovost splňuje asi jen desetina pražských sportovišť, pomoci zlepšit situaci má nový plán rozvoje sportu","Bezbariérovost splňuje asi jen desetina pražských sportovišť, pomoci zlepšit situaci má nový plán rozvoje sportu

Roman Macháček

10 prosince 2020

Podle dotazníkového šetření Magistrátu hlavního města Prahy, jehož respondenty byli provozovatelé sportovních zařízení, by téměř třetina (30,5 %) z pražských sportovišť měla být bezbariérová. Analýza pasportu těchto zařízení však ukázala, že jejich podíl ve skutečnosti činí jen necelou desetinu (9,6 %). Sportovišť skutečně vhodných pro výkon sportovních aktivit handicapovaných osob je pak pravděpodobně ještě mnohem méně, kdy v řadě případů je počítáno jen s jejich pasivní rolí.

Zpřístupnění sportovišť má pomoci nový plán rozvoje sportu

Analýza také upozorňuje na řadu překážek, kterým musí handicapovaní sportovci čelit. Patří mezi ně například nevyhovující rozměry hřišť, nevhodný povrch, absence bezbariérových toalet nebo nevhodné umístění či rozměry šaten. Hlavní město, které je vlastníkem celkem 104 pražských sportovišť, i z toho důvodu připravuje nový plán rozvoje sportu a sportovišť v Praze. Ten si mimo jiné klade za cíl stávající a nová sportoviště handicapovaným více zpřístupnit.

„Cílem hlavního města je zvyšovat přístupnost sportovních zařízení zejména prostřednictvím výstavby nových a skutečně bezbariérových sportovišť. Toho bychom měli docílit skrze větší zapojení organizací zastřešujících handicapované sportovce do hodnocení bezbariérových řešení,“

uvádí radní hl. m. Prahy pro oblast sportu Vít Šimral.

Vytvoření vhodných podmínek pro pravidelnou pohybovou aktivitu lze u osob se zdravotním postižením dosáhnout pozitivních efektů v oblasti fyzického, duševního a sociálního zdraví. A zároveň i funkční nezávislosti v běžných činnostech a obecného zvýšení kvality života. Pohybová aktivita slouží také jako prevence proti chronickým onemocněním, ale i negativním duševním stavům.

„Samotná přístupnost sportoviště pro handicapované osoby ještě neznamená, že je vhodné i pro výkon jejich sportovních aktivit. Například absence bezbariérového sociálního zázemí handicapovaným zcela znemožňuje důstojně se zapojit do organizovaných sportovních činností,“

uvádí Tomáš Buriánek, odborník na sportovní problematiku poradenské společnosti Moore Czech Republic, která analýzu prováděla.

Zapojení organizací a klubů pro handicapované

V rámci příprav nové strategie rozvoje sportu proběhlo dotazníkové šetření, jehož prostřednictvím mohli Pražané, a zejména ti sportující, vyjádřit své potřeby a preference ve své lokalitě. Realizovalo se také na dvacet jednání pracovních skupin zaměřených na různá sportovní témata. Do nich se zapojila celá řada zainteresovaných subjektů, včetně organizací a klubů zastřešujících handicapované sportovce, které pomohou problémy s omezenou dostupností pražských sportovišť odstranit.

„Nutnou poznámkou je fakt, že se nejedná jen o problém Prahy, ale je to systémový problém na úrovni celé České republiky. Bohužel není striktně dodržována vyhláška, která zohledňuje všechny handicapy,“

doplňuje Alena Jančíková, ředitelka České asociace paraplegiků, která byla rovněž členkou pracovní skupiny.",2020-12-10,https://www.moore-czech.cz/tiskove-zpravy/prosinec-2020/bezbarierovost-splnuje-asi-jen-desetina-prazskych,Moore Czech s.r.o.
"Skupina Moore Czech Republic posiluje auditní služby, zaměřuje se i na speciální IT audit","Skupina Moore Czech Republic posiluje auditní služby, zaměřuje se i na speciální IT audit

Roman Macháček

3 listopadu 2020

Mezi služby této společnosti patří i komplexní due diligence a nově také IT audit. V jeho rámci bude vyhodnocovat stav ICT technologií firem po technické i bezpečnostní stránce a případně navrhovat jeho optimalizaci.

Skupina Moore Czech Republic do svého auditního týmu nově začlenila šest nových specialistů, které získala akvizicí společnosti Audit – Daně. Ti pomohou společnosti Moore Audit CZ zejména s obsluhou klientů z oblastí neziskového sektoru a veřejné správy. „

Vedle našich pražských kanceláří jsme díky této akvizici získali kancelář také v Brně. Do budoucna se zaměříme také na získání strategických pozic na severní Moravě a ve středních Čechách

,“ uvádí Erik Ďurkáň, ředitel Moore Audit CZ.

Nová disciplína IT auditu

Auditorský tým skupiny se primárně zaměřuje na podnikatelský sektor a také na sektor neziskových organizací a veřejné správy. Mimo standardní služby statutárního auditu poskytuje také komplexní finanční a daňové due diligence. Nově se zaměřuje také na speciální IT audit týkající se technologií využívaných ve firmách klientů. „

Regulátoři auditního trhu svými požadavky stále více tlačí na auditory, aby lépe rozuměli IT prostředí klientů a aby – zejména při vyšší míře závislosti klienta na jeho IT – provedl auditor specifické testy se zaměřením na jeho funkčnost. Menší auditní firmy na to ale nemusejí mít kapacity. Spolu s technologickou společností Servodata ze skupiny Moore Czech Republic proto sestavujeme unikátní koncept, ve kterém propojíme auditory s IT odborníky

,“ vysvětluje Erik Ďurkáň.

IT audit díky tomu dokáže komplexně analyzovat IT prostředí ve firmách, včetně jeho silných a slabých stránek. Může se jednat například o autorizační práva pro práci v určitých částech systému, třeba při zadávání plateb za služby dodavatelů. „

Například výrobní firmy procházejí stále sofistikovanější automatizací jednotlivých procesů, což klade zvýšené nároky na jejich IT týmy. My jim díky našemu zázemí různě specializovaných odborníků dokážeme poskytnout pohled z dalších úhlů a komplexní pomoc

,“ dodává Erik Ďurkáň.

Rozšiřování aktivit skupiny Moore Czech Republic

„Rozšíření aktivit skupiny Moore Czech Republic přichází ve správném čase, kdy je nutné zákazníkovi nabízet komplexní řešení a budovat jeho dlouhodobou důvěru. Naše skupina proto během posledních dvou měsíců posílila své portfolio o společnost Moore Accounting CZ, která se specializuje na účetní a daňové poradenství. Vznikla také společnost Moore Technology CZ, která zastřešuje veškeré technologické aktivity skupiny a připravujeme další rozvoj v oblasti poskytování školení a rekvalifikací. Jsme připraveni našim klientům aktivně pomáhat v měnícím se světe, aby byli úspěšní,“

konstatuje Petr Kymlička, partner společnosti Moore Czech Republic.",2020-11-03,https://www.moore-czech.cz/tiskove-zpravy/listopad-2020/skupina-moore-czech-republic-posiluje-auditni-sluz,Moore Czech s.r.o.
"Nová petice chce zařadit esport na úroveň klasických sportů, inspiraci našla v Německu","Nová petice chce zařadit esport na úroveň klasických sportů, inspiraci našla v Německu

Roman Macháček

21 října 2020

Vytvořil ji svaz hráčů, týmů a organizátorů elektronických sportů Czech Electronic Sport Association (CESA). Podle něj by se měl esport díky své celosvětově stoupající oblibě zařadit mezi oficiální volnočasové aktivity prospěšné jak z duševního, tak i fyzického hlediska. Esportové kluby a organizace by tak měly mít nárok na státní podporu, stejně jako je tomu v jiných sportech. Například v Německu již esport patří mezi běžná sportovní odvětví

Inspiraci našla CESA právě v Německu, kde místní esportové kluby získaly status neziskových organizací. Díky tomu došlo k vyjasnění daňových či darovacích vztahů a klubům se otevřela cesta, jak získávat finanční podporu, stejně jako je tomu v případě jiných sportů. Petice adresovaná Vládě České republiky a Národní sportovní agentuře upozorňuje na nutnost disciplíny, strategického myšlení i dalších schopností, kterými musejí hráči disponovat. Žádá proto o přijetí takových opatření, které esport zrovnoprávní s ostatními sportovními činnostmi. Petici již podpořilo několik stovek zástupců herních komunit, ale i velké nadnárodní společnosti.

Obliba esportu láká fanoušky i sponzory

Elektronický sport neboli esport v posledních letech zažívá stále silnější profesionalizaci hráčů, kteří se v různých hrách a disciplínách utkávají na soutěžích. Elektronické sporty totiž mají podobně jako ty tradiční i své oficiální turnaje. Ty zároveň poskytují významný marketingový potenciál pro sponzory, kteří v tomto rychle se vyvíjejícím odvětví vidí široké spektrum příležitostí. „

V České republice se esport přímo i nepřímo dohromady dotýká zhruba tří milionů lidí. Jeho popularita stále stoupá a do odvětví vstupují významné společnosti, například z technologických oborů,“

vysvětluje Tomáš Buriánek, odborník na sportovní problematiku poradenské společnosti Moore Czech Republic.

Zrovnoprávnění esportu pomůže jeho rozvoji

Postavení elektronického sportu na stejnou úroveň, jakou mají ostatní sporty, je podle odborníků jednou z cest, jak toto odvětví v Česku nadále rozvíjet. „

Esport má potenciál přerůst řadu konvenčních sportů, přestože je aktuálně bez podpory na národní úrovni. Pokud má být Česká republika v tomto rychle se rozvíjejícím odvětví do budoucna konkurenceschopná, tato podpora bude nutná,“

dodává Tomáš Buriánek. Petici za uznání esportu jako plnohodnotného sportu lze fyzicky podepsat u členů svazu, organizátorů esportových akcí, provozovatelů komunitních center a také

online

.",2020-10-21,https://www.moore-czech.cz/tiskove-zpravy/rijen-2020/nova-petice-chce-zaradit-esport-na-uroven-klasicky,Moore Czech s.r.o.
Skupina Moore Czech Republic se rozrůstá o unikátní koncept divize Moore Technology CZ,"Skupina Moore Czech Republic se rozrůstá o unikátní koncept divize Moore Technology CZ

Roman Macháček

19 října 2020

Společnost bude sloužit jako platforma pro zastřešení veškerých technologických aktivit skupiny, které zahrnují jak poskytování konvenčních IT služeb, tak i vývoj velmi progresivních produktů, zejména v oblasti umělé inteligence.

Společnost Servodata jako základna technologických aktivit

Skupina Moore Czech Republic intenzivně rozšiřuje svou působnost v technologických oborech. Nově založila  společnost Moore Technology CZ, která v rámci holdingové struktury skupiny tuto oblast  zastřeší. Základnou aktivit Moore Technology CZ se stane společnost Servodata, která se zaměřuje jak na vývoj a implementaci komplexních softwarových řešení včetně kybernetické bezpečnosti, na servisní podporu a IT outsourcing, tak i na sofistikované projekty v rámci konceptu Průmyslu 4.0.

Nové technologie

Nově vzniklá společnost Moore Technology CZ bude sloužit také jako platforma pro rozvojové technologické aktivity celé skupiny, které jsou realizovány ve společnostech Care Plus Service a Mycroft Mind. Obě tyto společnosti, které jsou minoritně spoluvlastněny strategickými partnery, mají ambici se stát evropskými lídry ve svém segmentu. Tedy v oblasti asistivních technologií v případě Care Plus Service a ve vysoce efektivní analýze velkých objemů dat, pokud jde o Mycroft Mind.

„Již delší dobu se věnujeme rozvoji technologií se zaměřením na Průmysl 4.0 a umělou inteligenci. Proto jsme v minulém týdnu dokončili akvizici šedesátiprocentního podílu v české společnosti Mycroft Mind. Tato společnost vyvinula inovativní systém pro sběr, vyhodnocování a prediktivní analýzu velkých provozních dat z inteligentních sítí nebo IoT s využitím robotického zpracování dat, komplexních matematických modelů a umělé inteligence. Obrovské možnosti využití tohoto systému se aktuálně objevují zejména v energetice,“

vysvětluje Petr Kymlička, partner skupiny Moore Czech Republic.

Zaměření na energetiku a průmysl

Společnost Mycroft Mind se orientuje primárně na dva tržní segmenty, kterými jsou právě energetika, konkrétně distribuční sítě, a průmysl. Subjektům působícím v těchto odvětvích pomáhají řešení vyvinutá v Mycroft Mind sledovat a analyzovat provoz, hledat a napravovat jeho případné nedostatky, anebo například predikovat včasné opravy. „Akvizice společnosti Mycroft Mind umožní skupině Moore Czech Republic dostat se na špičku ve využívání umělé inteligence v oblasti řízení distribučních sítí. Chceme se stát klíčovým dodavatelem největších tuzemských i nadnárodních energetických firem při řešení smart meteringu,“ dodává Miloslav Rut, ředitel společnosti Moore Technology CZ.",2020-10-19,https://www.moore-czech.cz/tiskove-zpravy/rijen-2020/skupina-moore-czech-republic-se-rozrusta-o-unikatn,Moore Czech s.r.o.
Na trh účetního a daňového poradenství vstupuje nový silný hráč: Moore Accounting CZ se vidí v TOP 5,"Na trh účetního a daňového poradenství vstupuje nový silný hráč: Moore Accounting CZ se vidí v TOP 5

Ondřej Hubatka

21 září 2020

Nově vzniklá společnost Moore Accounting CZ se v rámci holdingové struktury Moore Czech Republic zaměří na účetní a daňové poradenství. Základ jejího týmu tvoří interní pracovníci, nadále se bude rozrůstat akvizicemi, které míří primárně mimo Prahu. První úspěšnou akvizicí se stala společnost Escape Consult s pobočkami v Praze, Brně a Bratislavě. Moore Accounting CZ ale bude v další fázi rozvoje působit také v Ostravě a dalších velkých městech.

„Naším cílem je vybudovat jednu z největších účetních společností v České republice. Z hlediska počtu pracovníků a obratu chceme do tří let patřit mezi pět největších českých firem v oboru,“

uvádí Petr Kymlička, partner Moore Czech Republic.

Specializace na digitalizaci účetnictví

V Moore Accounting CZ bude podle plánů společnosti v horizontu jednoho roku pracovat 90 až 100 lidí. Vedle pokračujícího růstu se chce společnost soustředit také na další technologický rozvoj.

„Specifickou oblastí, na kterou bychom se chtěli soustředit, je zejména digitalizace a robotizace účetnictví. Na tomto úkolu již velmi intenzivně pracuje naše společnost Servodata,“

doplňuje Petr Kymlička.",2020-09-21,https://www.moore-czech.cz/tiskove-zpravy/zari-2020/na-trh-ucetniho-a-danoveho-poradenstvi-vstupuje-no,Moore Czech s.r.o.
Moore Czech Republic rozšiřuje své služby. Vzniká Moore Legal CZ,"Moore Czech Republic rozšiřuje své služby. Vzniká Moore Legal CZ

Ondřej Hubatka

2 září 2020

Oporou Mooru Legal CZ je skupina zkušených profesionálů s dlouholetou praxí v oboru, kterou tvoří tři partneři, 15 právníků a desítky dalších spolupracovníků. Díky kancelářím v Praze a v Ostravě bude společnost schopna být blízko svým zákazníkům.

„Zapojení do velké nadnárodní poradenské sítě Moore nám pomůže významně rozšířit naši působnost a současně využít naše dlouhodobé zkušenosti při spolupráci s globálními klienty Moore,“

říká Jan Kubica, vedoucí partner Moore Legal CZ.

Spojení s týmem advokátů vnímá jako důležitý krok pro posílení pozice Moore Czech Republic na  tuzemském poradenském trhu i Petr Kymlička, partner této společnosti:

„S Janem Kubicou a jeho týmem spolupracujeme mnoho let, společně jsme realizovali velké množství úspěšných projektů, zejména v oblasti fúzí a akvizic. Také proto mě těší, že mohu tyto skvělé právníky přivítat v rodině Moore. Jedná se o další krok v rámci dlouhodobého plánu rozvoje naší skupiny.“

Prioritou do budoucna je poskytování právních služeb v oblasti IT

Společnost Moore Legal CZ se chce do budoucna významně zaměřovat na poskytování právních služeb v oblasti informačních technologií, včetně řešení otázek kybernetické bezpečnosti. Právě zde totiž mezinárodní klientela Moore aktuálně vyžaduje intenzivní podporu.

O Moore Global

Moore Global je jedna z největších mezinárodních sítí auditorských a poradenských společností s více než 30 000 pracovníky ve více než 260 nezávislých firmách a 110 zemích. Renomovaná síť odborně zaměřených firem se jménem Moore ve svém názvu vznikla již v roce 1907. Více podrobných informací je možné nalézt na internetové adrese

www.moore-global.com

nebo na českých stránkách www.moore-czech.cz.

Kontakt pro média:

Ondřej Hubatka

Ondrej.hubatka@dark-side.cz

+420 608 481 702",2020-09-02,https://www.moore-czech.cz/tiskove-zpravy/zari-2020/moore-czech-republic-rozsiruje-sve-sluzby-vznika-m,Moore Czech s.r.o.
"Komunita českého esportu bude mít za pět let půl milionu osob, v Německu už jde o plnohodnotný sport","Komunita českého esportu bude mít za pět let půl milionu osob, v Německu už jde o plnohodnotný sport

Roman Macháček

10 srpna 2020

Elektronický sport neboli esport se celosvětově stává významnou součástí sportovního světa, která láká nejen hráče s profesionálními ambicemi, ale také diváky a sponzory. Například loňské mistrovství světa v populární hře League of Legends sledovalo v nejvytíženější moment více diváků (4 miliony) než stream finále ligy amerického fotbalu NFL (3,4 milionu).

„V České republice se esport přímo i nepřímo dohromady dotýká zhruba tří milionů lidí. Jádro esportového prostředí čítá řádově 350 tisíc lidí a tvoří jej hráči účastnící se turnajů nebo jejich aktivní fanoušci. To je více, než kolik osob registruje svaz nejoblíbenějšího českého sportu, tedy fotbalu,“

uvádí Tomáš Buriánek, odborník na sportovní problematiku poradenské společnosti Moore Czech Republic.

Český esport má stamilionový potenciál

Pokud by český esport sledoval celosvětový trend růstu o 10 až 12 % ročně, počet aktivních hráčů a fanoušků by za pět let dosáhl 550 až 600 tisíc. Stejně tak by rostl i objem peněz, který esportem ročně proteče. V současnosti podle Moore Czech Republic dosahuje výše zhruba 250 milionů korun a tvoří jej příjmy z technologické podpory, reklamy či sponzoringu.

„Popularita esportu stále stoupá a do odvětví vstupují významné společnosti, například z technologických oborů. V tomto kontextu by se český trh mohl v roce 2025 pohybovat na úrovni 600 milionů korun. Již nyní přerůstá nebo má potenciál přerůst řadu konvenčních sportů, a to – na rozdíl od běžných sportů – aktuálně bez podpory na národní úrovni,

“ vysvětluje Marcela Hrdá, členka managementu Moore Czech Republic.

Podpora konkurenceschopnosti českého esportu

V sousedním Německu již esport patří mezi běžná sportovní odvětví, esportové kluby zde totiž získaly statut neziskových organizací. Díky tomu došlo k vyjasnění daňových či darovacích vztahů a klubům se tak otevřela cesta, jak získávat finanční podporu. „Č

eská republika by se tímto příkladem mohla inspirovat, aby byla v budoucnu v tomto rychle se rozvíjejícím odvětví konkurenceschopná. Nevylučuje se ani začlenění esportu mezi olympijské sporty, což by významně přispělo jeho dalšímu globálnímu rozvoji. Svět videoher je atraktivní zejména pro mladší věkové kategorie, esport je však bezbariérový a lze jej provozovat i ve vyšším věku. Jeho prorůstový potenciál v propojení na jiná odvětví je proto obrovský,“

dodává Petr Šimoník, prezident Czech Electronic Sport Association.

Cílem svazu CESA je vytvoření stabilního a etického prostředí esportu v České republice a prosazení iniciativy, v jejímž rámci bude esport uznán státními institucemi plnohodnotným sportem. S tím souvisí i formalizace prostředí a definice toho, kdo je esportovým hráčem.",2020-08-10,"https://www.moore-czech.cz/tiskove-zpravy/august-2020/the-czech-esport-community-will-grow-to-500,000-pe",Moore Czech s.r.o.
"Pandemie posílila nutnost připravit úředníky na práci z domova. Vybavení, zabezpečení a proškolení přijde na desítky miliard","Pandemie posílila nutnost připravit úředníky na práci z domova. Vybavení, zabezpečení a proškolení přijde na desítky miliard

Ondřej Hubatka

27 července 2020

Situace při pandemii, kdy mnoho aktivit firem přecházelo do online prostředí, napomohla k urychlenízměn v jejich operačních modelech. Firmy vedle hledání nových distribučních a prodejních kanálů zaváděly povinnou nebo doporučenou práci v režimu „home office“. Ve státní správě však byl přechod úředníků na práci z domova často komplikovaný, někdy i téměř nemožný.

„Změnit operační model je v privátním sektoru výrazně jednodušší než u úřadů. Firmy relativně snadno vymění nebo upraví své IT systémy a ICT infrastruktury nebo změní své procesy. V prostředí veřejné správy je takováto změna složitější, a to jak z pohledu dostupné techniky, tak z pohledu nároků na informační bezpečnost, ale i z důvodu nemožnosti rychlé reakce v případě nutnosti úprav infrastruktury ICT,“

uvádí Miloslav Rut, ICT ředitel poradenské společnosti Moore Czech Republic a doplňuje:

„Často také nesmí opustit budovy úřadů některé dokumenty. A kromě toho není stále zcela upřesněna legislativa pro variantu práce z domova. “

Na posílení digitalizace úřadů budou třeba miliardy

Veřejná správa sice na své digitalizaci pracuje již několik let, při neočekávané nouzové situaci se ale ukázalo, že úřady nejsou na vzdálenou práci zcela připraveny. Pandemie proto urychlila plány na posílení jak kybernetické bezpečnosti úřadů, tak i samotné infrastruktury, aby kapacitně dostačovala podobným budoucím potřebám.

„Kromě posílení zabezpečení je nutné pracovníky veřejné správy vybavit odpovídající technikou, případně je dále zaškolit na práci přes vzdálený přístup. Stát sice s těmito postupy počítal již dříve, nicméně problematika kybernetické bezpečnosti nebyla jeho prioritou, bohužel nyní tato potřeba vyvstávala o to výrazněji,“

vysvětluje Miloslav Rut, a dodává:

„Hromadné posilování informačních a komunikačních technologií ve veřejném sektoru bude vyžadovat značné investice jak do vlastních informačních technologií, tak do lidských zdrojů. Pokud se však nestane tato oblast pro vedoucí představitele veřejné správy prioritou, ale bude řešena vždy jen reaktivně jako odezva na ochromení fungování některé instituce, lze v blízké budoucnosti předpokládat značné škody způsobené kyberkriminalitou. “

Přechod na koncepci virtuálního úřadu je projekt na několik let

Kromě odpovídajících technologií a postupů pro práci z domova ve státní sféře chybí například i moderní jednoúčelové administrativní aplikace, které mohou pomoci efektivně řešit automatické zpracování některých procesů administrativy úřadů.

„Realizace modernizace a automatizace vnitřních procesů úřadů tak, aby při podobném výpadku osobního kontaktu mohly fungovat vzdáleně v plném rozsahu, bude podle našich odhadů trvat několik let. Kromě nutné změny některých zákonů a interních předpisů je také nutné počítat s určitou dobou na výběr dodavatelů a samozřejmě i na samotnou implementaci,“

doplňuje Zdeněk Zajíček, předseda ICT unie. Ta se dlouhodobě angažuje v digitalizaci státní správy, například iniciativou 202020, která připravila Zákon o právu na digitální službu.",2020-07-27,https://www.moore-czech.cz/tiskove-zpravy/cervenec-2020/pandemie-posilila-nutnost-pripravit-uredniky-na-pr,Moore Czech s.r.o.
"Hromadný home office přinesl firmám až třetinové snížení produktivity, problémem je i kyberbezpečnost","Hromadný home office přinesl firmám až třetinové snížení produktivity, problémem je i kyberbezpečnost

Roman Macháček

17 května 2020

Vyplývá to z interní analýzy poradenské společnosti Moore Czech Republic mezi jejími klienty. Ti také pro vzájemnou komunikaci často používají nezabezpečené aplikace jako například Zoom. Domácí podmínky jsou rovněž rizikem pro kybernetickou bezpečnost a mnohdy formálně znemožňují práci s citlivými daty nebo realizaci důvěrných konferenčních hovorů.

Začátkem března si musela velká část pracovníků českých firem zvyknout na zvládání běžné pracovní agendy z domova. Poradenská společnost Moore Czech Republic proto po dvou měsících zmapovala, jak se dlouhodobý home office promítl do produktivity práce.

„Z analýzy mezi našimi klienty jsme zjistili, že během března klesla produktivita zaměstnanců zhruba o desetinu. Navzdory očekávání, že si zaměstnanci i v domácím prostředí postupně zvyknou na standardní pracovní režim, efektivita v dubnu nadále klesala, a to v průměru o třetinu oproti běžnému stavu,“

uvádí Petr Kymlička, partner společnosti Moore Czech Republic. Důvodem je zejména to, že na home office se musely přesunout celé týmy bez ohledu na to, zda byla jejich činnost pro tento způsob práce vhodná.

Kybernetická rizika v domácnosti

Ne všichni pracovníci z kanceláří ale mohli využít možnosti a doporučení práce z domova. Jednou z příčin byla například absence vhodných programů pro vzdálenou práci, která vyžaduje přísnější zabezpečení. Kvůli obecně slabší kybernetické ochraně zvyšuje domácí prostředí riziko kompromitace citlivých údajů a dokumentů.

„Běžně využívané programy pro komunikaci mezi členy týmu jsou relativně snadno napadnutelné. Existují sice i speciální programy se silným zabezpečením, jejich zavádění ve firmách je však operativně náročné. Riziko ale může představovat i nedostatečně zabezpečené domácí WiFi připojení,“

vysvětluje Petr Kymlička.

Změna firemní kultury trvá roky

Práci z domova nemůže vykonávat například také velká část zaměstnanců státní správy. Buď z toho důvodu, že si nemohou vzít domů služební notebook nebo používají stolní počítač, anebo proto, že s konkrétními dokumenty nemohou opustit budovu úřadu. „Ať už jde o jakoukoliv společnost nebo úřad, pro efektivní práci z domova je zapotřebí mít nastavené vhodné procesy. V případě neočekávané události, jako je právě současná pandemie, díky tomu zaměstnanci vědí, co a jak mají dělat,“ říká Petr Kymlička, a dodává:

„Ukazuje se, že pokud musí celá firma pracovat vzdáleně, efektivně může režim home office fungovat spíše kratší dobu. Z dlouhodobého hlediska je to naopak často neudržitelné. Přizpůsobit firemní kulturu zcela novému způsobu práce navíc může být záležitostí i několika let.“",2020-05-17,https://www.moore-czech.cz/tiskove-zpravy/kveten-2020/hromadny-home-office-prinesl-firmam-az-tretinove-s,Moore Czech s.r.o.
KYBERBEZPEČNOST,"KYBERBEZPEČNOST

Ondřej Hubatka

15 dubna 2020

Falešné IT specialisty vyslané do firmy pod smyšlenou záminkou dokonce ke svým souborům pustil každý. Zhruba 70 % testovaných subjektů se zase nechalo zmást phishingem, tedy podvodnými zprávami požadujícími vyplnění citlivých údajů.

Společnost Servodata prováděla v loňském a letošním roce testy kybernetické bezpečnosti mezi svými klienty. Jejich účelem bylo zjistit, jak pracovníci dodržují běžná uživatelská opatření IT

bezpečnosti. Experti společnosti proto provedli sérii phishingových útoků s cílem fiktivně vylákat ze zaměstnanců citlivé údaje nebo infiltrovat software do systému klienta, a to se 70% úspěšností.

„Vyzkoušeli jsme i baiting, v podstatě kladení návnad. Těmi byly flash disky rozmístěné po stolech v kancelářích. V šedesáti procentech případů je pracovníci zapojili do svých počítačů, přestože nevěděli,

odkud jsou nebo co na nich je. Mohly přitom obsahovat potenciálně škodlivý software,“

uvádí Miroslav Kvapil, generální ředitel společnosti Servodata.

Falešného ajťáka pustí k počítači každý

Nejlepších výsledků ale dosahovali falešní IT specialisté, kteří se pokoušeli projít přes recepci a od zaměstnanců následně získat přístup do jejich pracovních počítačů. Stačilo, aby pracovníkům řekli, že je posílá jejich nadřízený.

„V těchto případech jsme dosahovali stoprocentní úspěšnosti. Naším cílem bylo ukázat firmám, že hrozba může přijít odkudkoliv, a to i od jejich vlastních zaměstnanců. Hackeři jsou stále vynalézavější, konvenční opatření už dávno nestačí. Ukazuje se také, že lidem je nezbytné stále vštěpovat základní pravidla zacházení s firemním hardwarem i softwarem,“

vysvětluje Miroslav Kvapil. Úniky citlivých informací, například obchodních tajemství, mohou mít významný negativní dopad na chod organizace. Společnost Servodata se proto zaměřuje na nejnovější technologie kybernetické bezpečnosti, ale i komplexní IT podporu od vývoje, přes analýzy až po testování.

Případů kyberkriminality v Česku přibývá

Téma kybernetických hrozeb se v posledních letech vztahuje ke státním aktérům, jednotlivcům, ale i firmám a jejich zaměstnancům. Z dat Policie ČR vyplývá, že počet trestných činů v oblasti kybernetiky meziročně narůstá. V roce 2019 do této kategorie spadalo téměř 8 a půl tisíce skutků. Na rozdíl od útočníků se ale firmy ani jednotlivci nepřizpůsobují novým metodám a technologiím.

„Kybernetická bezpečnost významně závisí i na přístupu koncových uživatelů. Pro organizace, ať už soukromé, anebo státní, by proto mělo být klíčové vhodné nastavení IT bezpečnosti proti externím i

interním hrozbám, identifikace potenciálních rizik a jejich management. Samozřejmostí je také důsledná edukace zaměstnanců,“

dodává Petr Kymlička, partner poradenské společnosti Moore Czech Republic.

kyberbezpečnost

press

tiskovázpráva",2020-04-15,https://www.moore-czech.cz/tiskove-zpravy/duben-2020/tiskova-zprava-15-4-2020-kyberbezpecnos,Moore Czech s.r.o.
FIREMNÍ DLUHOPISY,"FIREMNÍ DLUHOPISY

Ondřej Hubatka

2 dubna 2020

Firmy nejčastěji emitují dluhopisy v nižším objemu za účelem financování určitého záměru. Tímto principem se blížíme západním státům, kterým se skladbou i charakterem využívání dluhopisů vyrovnáme zhruba do sedmi až deseti let.

Změny trendu na českém trhu s korporátními dluhopisy přišly v roce 2016. Jejich počet se tehdy z bezmála čtyř tisíc cenných papírů v předešlém roce navýšil na více než 13 tisíc kusů. Ke konci roku 2019 se tento počet pohyboval na dvojnásobku. Financování formou dluhopisů si oblíbily především společnosti, které do té doby neúspěšně žádaly o úvěry v bankách. Úvěry často nezískaly kvůli své krátké historii, díky níž nebyly pro banky dostatečně stabilními a bonitními z hlediska splácení závazků, případně s ohledem na nemožnost poskytnout požadované zajištění, např. nemovitostí.

Firmy přecházejí k dluhopisům i kvůli jednoduchosti

Petr Kymlička, partner poradenské společnosti Moore Czech Republic, konstatuje:

„Banky zpřísňují podmínky, které musí firmy splnit, aby úvěr získaly. Překážkou může být například podnikání v pronajatých prostorách, typicky v obchodním centru, kdy nemovitost nemůže sloužit jako zástava.“

Některé firmy by nárok na úvěr měly, ale nedokážou buď srozumitelně vysvětlit svůj záměr, anebo zkrátka vyhodnotí dluhopisy jako jednodušší a rychlejší variantu. Pokud podnik v bance projde schvalovacím řízením, půjčka je následně rozfázovaná a dlužník musí peníze použít na konkrétní činnost, kterou půjčku odůvodňuje.

„Pro dluhopisy naproti tomu mluví flexibilita. Firma získá kapitál a jejím jediným závazkem je splácení. Nemusí dokazovat, kdy a na co jej využila,“

vysvětluje přínos pro firmy Petr Kymlička.

Dluhopisy mají často výnosnost v rozmezí pěti až jedenácti procenty. Spolu s výnosem se ale zároveň zvyšuje riziko, že dlužník nebude schopný své závazky splácet.

„Podle našich odhadů nedokáže své závazky splácet až dvacet procent emitentů,“

říká Petr Kymlička, a dodává:

„Je samozřejmě těžké odhadnout, jak se na tomto v budoucnosti podepíše aktuální ekonomická situace způsobená pandemií koronaviru. Rozhodně však bude znamenat další ohrožení méně bonitních firemních dluhopisů.“

Firmy stále častěji emitují dluhopisy v nižším objemu za účelem financování určitého záměru. Tímto principem se podle odborníků z Moore Czech Republic blíží Česká republika západním státům. Skladbou i charakterem využívání dluhopisů by se Česko mohlo se západní praxí srovnat do sedmi až deseti let.

V Německu a Francii dominují malé a středně velké podniky

Německý a francouzský trh s cennými papíry patří k největším v Evropě. Zatímco do roku 2012 na německém trhu Schuldschein Market dominovaly z 60 % velké firmy, od roku 2013 se karta obrátila ve prospěch malých a středních podniků. Ty v současnosti vypisují nadpoloviční většinu emisí. Na francouzském trhu Euro-PP Market je změna ještě výraznější. Z 37 % v roce 2012 dosáhly malé a střední podniky na podíl 85 % v roce 2016. I v České republice se s korporátními dluhopisy učily nejdříve velké firmy – první dluhopis vydala v roce 2000 automobilka Škoda Auto.

O Moore Global

Moore Global je jedna z největších mezinárodních sítí auditorských a poradenských společností s více než 30 000 pracovníky ve více než 260 nezávislých firmách a 110 zemích

tiskovázpráva",2020-04-02,https://www.moore-czech.cz/tiskove-zpravy/duben-2020/firemni-dluhopisy,Moore Czech s.r.o.
MOORE VSTUPUJE DO ČR,"MOORE VSTUPUJE DO ČR

Ondřej Hubatka

6 ledna 2020

Společnost Moore Czech Republic je vedena jednateli a společníky Petrem Kymličkou a Radovanem Haukem, sídlí v Praze a má v rámci celé skupiny více než 130 zaměstnanců. Pod značku Moore s sebou přivádí své specializované dceřiné společnosti Servodata, DataScript a S-COMP, jež se orientují na poskytování komplexních služeb v oblasti IT a vzdělávání. Z hlediska obratu cílí skupina na páté místo na českém trhu v rámci poradenských firem.

Společnost Moore Czech Republic se profiluje zejména v oblasti manažerského poradenství a corporate finance, kde během posledních let zaznamenala rychlý růst v rámci celého středoevropského regionu a získala mezi své zákazníky řadu velkých a středních podniků, jakož i institucí veřejného sektoru. Mezi nejvýznamnější oblasti její působnosti patří průmysl a energetika, dále sociální služby, veřejná správa, ale také např. IT a telekomunikace. Globální síť podpoří ambiciózní plány společnosti Moore Czech Republic na rozvoj komplexních služeb (včetně auditu, daňového poradenství a outsourcingu účetnictví) v horizontu 12–18 měsíců.

Generální ředitel Moore Global, Anton Colella, uvítal společnost slovy:

„Jedná se o firmu s velkými ambicemi a prokazatelnými dosavadními výsledky založenými na rychlém růstu. Zaměření na poradenství je atraktivní právě v době, kdy naši klienti čelí komplikovaným problémům a stále více potřebují profesionály, kteří mohou nabídnout ucelená a vysoce odborná řešení. Petr a Radovan vybudovali firmu, která je schopna tyto potřeby plně uspokojit. Jsem přesvědčen, že jejich připojení do globální sítě Moore podpoří naši strategii pro Evropu i mimo ni.“

Petr Kymlička a Radovan Hauk, vedoucí partneři firmy, uvedli:

„Jsme potěšeni, že se můžeme připojit k ambiciózní globální síti, která podpoří náš růst a zejména naše dlouhodobé ambice rozšířit dosavadní naše aktivity o schopnost poskytovat kompletní spektrum poradenských a auditorských služeb. Naším cílem je růst nejen na českém trhu, ale prostřednictvím spolupráce s ostatními členskými firmami Moore i na globální úrovni.“

O Moore Global

Moore Global je jedna z největších mezinárodních sítí auditorských a poradenských firem s více než 30 000 pracovníky ve více než 260 nezávislých firmách a 110 zemích.

Kontakt pro média:

Ondřej Hubatka

ondrej.hubatka@dark-side.cz

+420 608 481 702

BDO

Moore

tiskovázpráva",2020-01-06,https://www.moore-czech.cz/tiskove-zpravy/january-2020/moore-vstupuje-do-cr,Moore Czech s.r.o.
